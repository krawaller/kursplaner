{"name":"Natur- och landskapsvård",
"code":"NAT",
"type":"VOCATIONAL",
"courses":["NATNAT0"],"obsolete":false,"comments":{},"description":"<!-- Content concerning GY-Sar(subject area code) and Vux-GR(central content) only -->                  <p>Naturbrukets branscher har ett ansvar att vårda natur- och kulturvärden samt att värna om den biologiska mångfalden. Natur- och kulturlandskapet är en del av vårt kulturarv och har i alla tider varit en inspirationskälla för konst, litteratur och musik. Genom natur- och landskapsvård skapas värden som har betydelse för kulturen och för rekreation och återhämtning. Ämnet natur- och landskapsvård behandlar skötsel och vård av natur- och kulturvärden. I ämnet behandlas också samspelet mellan naturen och människan samt biologisk mångfald och olika arters livsvillkor.</p>  ",
"novux":false,"purpose":"<p>Undervisningen i ämnet natur- och landskapsvård ska syfta till att eleverna utvecklar förmåga att arbeta med natur- och landskapsvård. Genom undervisningen ska eleverna ges möjlighet att utveckla kunskaper om natur- och kulturvärden samt förståelse av upplevelsevärden och estetiska värden i landskapet. Eleverna ska också ges möjlighet att utveckla kunskaper om växt- och djurarter i olika naturmiljöer samt om betydelsen av biologisk mångfald. Vidare ska undervisningen leda till att eleverna utvecklar kunskaper om lagar och andra bestämmelser som rör skyddsvärda växter, djur och natur- och kulturmiljöer. </p><p>Genom fältstudier och undersökningar i fält ska eleverna ges möjlighet att utveckla förmåga att göra observationer samt att dokumentera och presentera resultat. I samband med fältstudier ska eleverna också ges möjlighet att utveckla förmåga att identifiera och namnge växt- och djurarter i olika natur- och kulturmiljöer. Genom praktiskt arbete ska eleverna ges möjlighet att utveckla biologisk och ekologisk först��else samt förmåga att tillämpa olika skötselmetoder och använda teknisk utrustning på ett säkert sätt.</p>",
"goals":["Kunskaper om kulturlandskapets historiska framväxt samt om betesdjurs och skötselmetoders betydelse för landskapet.",
"Förmåga att läsa och tolka planer för natur- och landskapsvård. ",
"Förmåga att utföra arbetsuppgifter inom natur- och landskapsvård.",
"Förmåga att välja och använda teknisk utrustning i samband med natur- och landskapsvård.",
"Förmåga att arbeta säkert, ergonomiskt och med hänsyn till miljön.",
"Kunskaper om lagar och andra bestämmelser inom natur-, kultur- och landskapsvård.",
"Kunskaper om estetiska och upplevelsemässiga värden i landskapet.",
"Förmåga att identifiera och namnge växt- och djurarter i kulturlandskapet. ",
"Förmåga att identifiera och namnge de vanligaste kulturmiljölämningar som förekommer i landskapet."],"someexcludes":false,"somefocuses":false}