{"name":"Idrott och hälsa",
"code":"IDR",
"type":"COMMON",
"courses":["IDRIDR01",
"IDRIDR02",
"IDRIDO01",
"IDRIDO02"],"obsolete":false,"comments":{"ABOUT_THE_SUBJECT":"<h4>Bakgrund och motiv</h4><p>Ämnet idrott och hälsa är ett gymnasiegemensamt ämne där eleven ska utveckla färdigheter i och kunskaper om rörelseaktiviteter och hur olika livsstilsfaktorer påverkar människors hälsa. Dessa färdigheter och kunskaper är grundläggande för att människor ska kunna ta ansvar för sin hälsa.</p><p><em>Hälsa</em>, liksom kroppslig förmåga, ses i ämnesplanen som ett resultat av elevens aktiviteter. Ämnesplanen betonar den fysiska aspekten på hälsa för att synliggöra ämnets särskilda bidrag till hela skolans ”hälsouppdrag”. Begreppen <em>idrott</em> och <em>hälsa</em> i ämnets namn signalerar inte en tudelning av ämnet där hälsa betraktas som något som är skilt från idrott.</p><p>I ämnesplanen har begreppen rörelseaktiviteter och kroppslig förmåga valts för att övergripande ringa in ämnets kunskapskärna För att beskriva fysiska aktiviteter i ämnesplanen används begreppen <em>rörelseaktivitet </em>och <em>fysisk aktivitet</em> i stort sett synonymt i ämnesplanen. Med fysisk aktivitet och rörelseaktiviteter avses i ämnesplanen en högre intensitet som ökar energiförbrukningen över basal nivå. Ämnesplanen avser aktiviteter som har en intensitet som är i nivå med träning av ungdomar i övre tonåren. Begreppen används för att beskriva fysiska aktiviteter som utförs med en viss kvalitet och medvetenhet och som kan utveckla elevernas fysiska förmåga.</p><p><em>Idrott</em> är en del i ämnets rörelseaktiviteter, men termen idrott används sparsamt i ämnesplanen för att undvika att aktiviteter som är kopplade till tävlingsidrott får ett alltför stort genomslag och blir huvudsakliga aktiviteter på lektionerna eller i bedömningen av elevernas kunskaper.</p><p>Med kroppslig förmåga avses elevens förmåga att bedöma, anpassa och utföra rörelseaktiviteter som bibehåller, alternativt utvecklar, den fysiska förmågan Valet av rörelseaktiviteter sker utifrån teorier och fakta och eleven relaterar valet av rörelseaktivitet till egna förutsättningar och mål. En ytterligare beskrivning av begreppet kroppslig förmåga skulle kunna vara att det handlar om hur eleven använder den komplexa rörelseförmåga som eleven har uppnått i grundskolan. Med rörelseförmåga avses elevernas förmåga att utveckla rörelseglädje, koordination, kondition, styrka, rörlighet, kroppsuppfattning, mental förmåga och motivation.</p><p>En fråga som ofta ställs är hur fördelningen ska vara mellan teori och praktik i undervisningen. Ämnesplanen utgår från läroplanens kunskapsbegrepp som menar att kunskap kommer till uttryck som fakta, förståelse, färdighet och förtrogenhet. Om eleven har kunskap i träning, betyder det att eleven har faktakunskaper om träning, förstår till exempel träningens betydelse, har färdigheter och är förtrogen med sin träning. När eleven kan träna kan eleven visa den kunskapen både ”praktiskt” och ”teoretiskt” - eleven har alltså förmåga att träna.</p><p>Ämnesplanen beskriver inte att någon specifik idrott eller fysisk aktivitet ska användas för att utveckla elevens förmågor. Däremot ska eleven genomföra och värdera olika rörelseaktiviteter som allsidigt främjar den kroppsliga förmågan. När eleven analyserar erfarenheterna i sitt lärande och drar slutsatser utgår hon eller han från fakta, vetenskapligt förankrade teorier samt beprövad erfarenhet. Eleven kan också utveckla sitt görande i rörelseaktiviteterna utifrån slutsatserna, det vill säga utveckla sin kroppsliga förmåga. Eleven kan till exempel använda badminton som aktivitet för att nå uppsatta mål och utifrån detta dra slutsatser och utveckla sitt sätt att ”träna”. Denna bedömning är då en hjälp och ett stöd i för elevens lärande.</p><p>Eftersom undervisningen ska utgöras av fysiska aktiviteter utformade så att alla kan delta och utvecklas utifrån egna förutsättningar, behöver till exempel elever med funktionsnedsättningar inte omnämnas speciellt. Ämnesplanen vill tydliggöra att det finns ett stort utrymme för ett varierat val av aktiviteter som kan anpassas efter elevens förutsättningar och intresse. Förmågor och kunskaper kan utvecklas i olika aktiviteter och kan visas på flera olika sätt. Att eleven känner att hon eller han lyckas och kan, kan bidra till att eleven utvecklar en positiv självbild.</p><h4>Strukturen i gymnasieskolans ämnesplaner</h4><p>De olika delarna i ämnesplanen hänger ihop på ett tydligt sätt. Det går till exempel inte att bara läsa det centrala innehållet eller kunskapskraven utan att sätta in dem i ämnesplanens hela sammanhang. (Se bild nedan).</p><p>Syftet och målen är formulerade för ämnet som helhet. Syftet beskriver i löpande text vilka kunskaper eleverna ska ges möjlighet att utveckla genom undervisningen i ämnet. Det beskriver också sådant som inte ska betygsättas. Målen är formulerade i punktform och förtydligar vad läraren ska betygsätta.</p><p>Målen beskriver vilka kunskaper eleverna ska ges förutsättningar att utveckla genom undervisningen i ämnet. De är inte placerade i någon rangordning. De går in i varandra och är beroende av varandra. Målen sätter ingen begränsning för elevernas kunskapsutveckling - det går alltså inte att betrakta dem som något som slutgiltigt kan uppnås.</p><p>Det centrala innehållet anger vad som ska behandlas i undervisningen i varje kurs, för att eleverna ska få möjlighet att utveckla de kunskaper som beskrivs i målen. Målen och det centrala innehållet har alltså helt olika karaktär. Trots det kan det finnas visst innehåll även i målen, men i de fallen är målen mer övergripande och inte lika konkreta som det centrala innehållet.</p><p>Det finns en tydlig koppling mellan målen och kunskapskraven. Kunskapskraven uttrycker med vilken kvalitet eleven visar sitt kunnande i förhållande till målen. Ordningen i kunskapskraven är densamma som i målen. Om målen till exempel börjar med förmåga att läsa texter börjar också kunskapskraven med det. Däremot är det inte så att varje mål alltid motsvaras av ett stycke i kunskapskraven. Ett stycke i kunskapskraven kan lika gärna relatera till flera mål som till ett mål.</p><h4>Idrott och hälsa specialisering</h4><p>Kurserna <em>idrott och hälsa specialisering 1</em> och <em>2</em> omfattar inte mål 2 och 7. Målet för dessa båda kurser är att utveckla elevens förmåga att använda en enskild idrott för att utveckla den kroppsliga förmågan och inte att utveckla förmågan i den enskilda idrotten. Därmed skiljer sig kurserna från kurserna <em>idrottsspecialisering</em> <em>1</em>, <em>2</em> och <em>3</em> i ämnet specialidrott<em>.</em> Specialidrott har till syfte att utveckla en idrottslig förmåga mot en speciell idrott. Kurserna idrott och hälsa specialisering 1 och 2 har syftet att utveckla kroppslig förmåga genom en idrott. Det är inte nivån på den utförda idrotten som bedöms utan hur en idrott kan användas för att utveckla en förmåga att ta hand om sin kropp i nutid och framtid på ett hälsosamt sätt. Kurserna hör till ämnet idrott och hälsa med dess syfte och kunskapskrav. Detta till skillnad mot ämnet specialidrott med syfte att utveckla förmåga att utöva vald idrott på elitnivå.</p>      ",
"COMPARISON_GY2000":"<p>Ämnesplanen i idrott och hälsa överensstämmer i stort med kursplan 2000. Begreppet kroppslig förmåga finns däremot inte med i kursplan 2000. Det är valt för att betona att eleven ska utveckla sin fysiska förmåga och sin fysiska hälsa.</p><p>Ämnesplanens betoning på utemiljön och naturen som en källa till v��lbefinnande är nytt och kunskapsområdet är vidare än i kursplan 2000 där begreppet friluftsliv användes.</p><p>Till skillnad från i kursplan 2000 är varken <em>samarbete </em>eller <em>förmåga att leda</em> mål för undervisningen och elevens förmåga att samarbeta och leda ska därmed inte ligga till grund för bedömning. Däremot kan samarbete och ledarskap användas som arbetssätt i undervisningen.</p>      ",
"COMPARISON_GR":"<p>I ämnesplanen finns en tydlig progression från grundskolans kursplan i idrott och hälsa och kunskapsutvecklingen bygger vidare på vad eleven lärt sig i grundskolan. I grundskolan är det en tydlig progression i rörelseförmågan som ligger i linje med elevens fysiskt kroppsliga utveckling. I till exempel årskurs 3 i grundskolan ska eleven kunna genomföra motoriska grundformer, i årskurs 6 sammansatta rörelser för att i årskurs 9 kunna genomföra komplexa rörelser. Gymnasiets ämnesplan utgår från den komplexa rörelseförmåga som utvecklats i grundskolan. Det finns däremot ingen ytterligare progression som rör enbart rörelseförmågan. Ämnesplanen beskriver istället en kroppslig förmåga ur ett vidare perspektiv. Eleven ska utveckla en förmåga att planera och genomföra fysiska aktiviteter som befäster och vidareutvecklar kroppslig förmåga och hälsa.</p>      ",
"DESCRIPTION":"<h4>Kulturellt arv</h4><p>Ämnet idrott och hälsa förvaltar ett kulturellt arv av fysiska aktiviteter och naturupplevelser. Det innebär dels att eleverna ska få möjlighet att ta del av rörelseaktiviteter som är kulturellt och geografiskt betingade, dels att eleverna ska få historiska och kulturella perspektiv på fysiska aktiviteter och naturupplevelser.</p>      ",
"PURPOSE":"<h4>Planera, genomföra och värdera</h4><p>Ämnesplanen lyfter fram elevernas förmåga att planera, genomföra och värdera olika rörelseaktiviteter som allsidigt främjar den kroppsliga förmågan. I undervisningen ska erfarenheterna av fysiska aktiviteter relateras till fakta och teorier. Ämnesplanen tydliggör på så sätt sambandet mellan utförandet i relation till fakta och teorier. Detta är ett sätt att betona ämnets kunskapsuppdrag och elevernas möjlighet att förstå lärandet i ämnet. Studier har visat att undervisningen i ämnet ofta utgår från ett görande, men att det saknas reflektion och analys av elevens erfarenheter och upplevelser.</p><h4>Utemiljöer och naturen</h4><p>Med utemiljöer avser ämnesplanen alla miljöer utomhus. Det kan vara idrotts- och andra aktivitetsanläggningar, skolans närmiljö men också orten eller staden. Ämnesplanen beskriver utemiljöer och naturen som källa till välbefinnande och som arena för att utveckla elevernas kroppsliga förmåga. Utemiljöer och naturen ger möjlighet till mer varierade rörelseaktiviteter samt till rekreation och stimulans. Det handlar om att lära sig använda och vistas i dessa miljöer, att utveckla kunskaper om dem samt om hur de kan användas för ett på individen och samhället säkert sätt. Undervisningen i naturen ger en påtaglig koppling till ett ekologiskt hållbarhetsperspektiv.</p><h4>Säkerhet</h4><p>Ämnesplanen betonar säkerhet vid fysiska aktiviteter. Det innebär att eleven ska planera och genomföra rörelseaktiviteter utan att utsätta sig och sin omgivning för onödiga risker. Här innefattas även en för aktiviteten ändamålsenlig uppvärmning, att förstå betydelsen av och kunna använda adekvat utrustning i samband med utevistelse samt att göra riskbedömningar. När begreppet säkerhet i denna betydelse återkommer i kunskapskraven sker det utan progression och det är därför inte markerat med fet stil. Eleven ska alltid agera på ett säkert sätt för sig själv och andra oavsett kunskapsnivå.<br /><br />När begreppet säkerhet förekommer som progressionsuttryck i kunskapskraven uttrycker det med vilken förtrogenhet något genomförs. Det kan till exempel innebära att kunna göra något utan att tveka, kunna upprepa något, kunna veta hur man ska välja eller ha utvecklat sin kroppsliga förmåga så att ”det sitter i kroppen”.</p><p></p><h4>Fakta och teorier</h4><p>Varje elev ska ha möjlighet att utveckla sin kroppsliga förmåga utifrån vetenskapligt förankrade teorier samt beprövad erfarenhet och fakta, till exempel metoder för styrketräning och koordinationsträning.</p>      "},"description":"<!-- Content concerning GY-Sar(subject area code) and Vux-GR(central content) only -->                     <p>Idrott, friluftsliv och olika former av motion och rekreation har stor betydelse såväl för enskilda människors hälsa som för folkhälsan. Ämnet idrott och hälsa förvaltar ett kulturellt arv av fysiska aktiviteter och naturupplevelser. Det ger tillfälle att uppleva och förstå betydelsen av rörelseaktiviteter och deras samband med välbefinnande och hälsa. Färdigheter i och kunskaper om rörelseaktiviteter och hur olika livsstilsfaktorer påverkar människors hälsa är grundläggande för att människor ska kunna ta ansvar för sin hälsa.</p>  ",
"vux":true,"purpose":"<p>Undervisningen i ämnet idrott och hälsa ska syfta till att eleverna utvecklar sin kroppsliga förmåga samt förmåga att planera, genomföra och värdera olika rörelseaktiviteter som allsidigt främjar den kroppsliga förmågan. Vidare ska undervisningen bidra till att eleverna utvecklar intresse för och förmåga att använda olika rörelseaktiviteter, utemiljöer och naturen som en källa till välbefinnande.</p><p>Undervisningen ska leda till att eleverna utvecklar kunskaper om hur den egna kroppen fungerar i arbete, om livsstilens betydelse och om konsekvenserna av fysisk aktivitet och inaktivitet. Genom undervisningen ska eleverna ges möjlighet att utveckla kunskaper i att hantera säkerhet och nödsituationer vid fysiska aktiviteter. Undervisningen ska också bidra till att eleverna utvecklar hälso- och miljömedvetenhet samt intresse för att delta i arbetet med hälsofrågor i arbetsliv och samhälle.</p><p>Undervisningen ska utgöras av fysiska aktiviteter utformade så att alla kan delta och utvecklas utifrån egna förutsättningar. Den ska bidra till att eleverna utvecklar förmåga att anpassa fysiska aktiviteter utifrån sina behov, syften och mål. I undervisningen ska erfarenheterna av fysiska aktiviteter relateras till fakta och teorier.</p><p>Undervisningen ska medvetandegöra och motverka stereotypa föreställningar om vad som anses vara manligt och kvinnligt samt belysa konsekvenserna av olika kroppsideal. Den ska också behandla andra frågor om etik och moral i relation till idrottsutövande.</p>",
"goals":["Förmåga att planera och genomföra fysiska aktiviteter som befäster och vidareutvecklar kroppslig förmåga och hälsa.",
"Förmåga att genomföra och anpassa utevistelser utifrån olika förhållanden och miljöer.",
"Kunskaper om betydelsen av fysiska aktiviteter och naturupplevelser för kroppslig förmåga och hälsa.",
"Förmåga att hantera säkerhet och nödsituationer i samband med fysiska aktiviteter.",
"Kunskaper om kulturella och sociala aspekter på fysiska aktiviteter och naturupplevelser.",
"Förmåga att etiskt ta ställning i frågor om könsmönster, jämställdhet och identitet i relation till idrotts- och motionsutövande.",
"Kunskaper om de krav som olika situationer ställer på ergonomisk anpassning av rörelser. Förmåga att ergonomiskt anpassa sina rörelser till olika situationer och att bedöma hur miljöer ergonomiskt kan anpassas till människan."],"someexcludes":true,"somefocuses":true}