{"name":"Hantverkskunskap",
"code":"HVK",
"type":"VOCATIONAL",
"courses":["HVKTRA0",
"HVKMAE0",
"HVKMAT0",
"HVKMIL0"],"obsolete":false,"comments":{"ABOUT_THE_SUBJECT":"<p>Ämnet hantverkskunskap består av fyra kurser som riktar sig mot olika mål (de numrerade punkterna i ämnets syfte). Kurserna är generellt skrivna och innehållet ska riktas mot valt yrkesområde.<br /></p><p>Kursen <em>tradition och utveckling</em> (mål 1-3) omfattar historia, nutid och framtid inom yrkesområdet. Det historiska perspektivet på yrket skapar förståelse av nuläget och av förutsättningar och behov för morgondagens verksamhet. Kursen <em>material och miljö</em> (mål 4-7) behandlar grundläggande kunskaper om material som används inom yrkesområdet samt hur materialanvändning påverkar inte bara kvalitet och ekonomi utan även miljö och människa. Kursen ger en grund för fördjupningskurserna <em>material</em> (mål 4-5) respektive <em>miljö</em> (mål 4-5).<br /></p><p>Inom hantverksyrken är tekniken central men arbetsmiljö- och materialkunskap samt produktkännedom är också viktigt för en yrkesutövare och får inte komma i skymundan för tekniken. Dessa delar behandlas mer teoretiskt i ämnet hantverkskunskap. Trots den teoretiska betoningen ska eleverna ges möjlighet att befästa sina kunskaper genom praktiskt arbete och laborativa inslag.<br /></p><p>Ämnet kan läsas parallellt med ämnet <em>hantverk</em> för att ytterligare integrera de teoretiska kunskaperna i det praktiska arbetet.<br /></p><h4>Strukturen i gymnasieskolans ämnesplaner</h4><p>De olika delarna i ämnesplanen hänger ihop på ett tydligt sätt. Det går till exempel inte att bara läsa det centrala innehållet eller kunskapskraven utan att sätta in dem i ämnesplanens hela sammanhang.<br /><br />Syftet och målen är formulerade för ämnet som helhet. Syftet beskriver i löpande text vilka kunskaper eleverna ska ges möjlighet att utveckla genom undervisningen i ämnet. Det beskriver också sådant som inte ska betygsättas. Målen är formulerade i punktform och förtydligar vad läraren ska betygsätta.<br /><br />Målen beskriver vilka kunskaper eleverna ska ges förutsättningar att utveckla genom undervisningen i ämnet. De är inte placerade i någon rangordning. De går in i varandra och är beroende av varandra.Målen sätter ingen begränsning för elevernas kunskapsutveckling - det går alltså inte att betrakta dem som något som slutgiltigt kan uppnås.</p><p><br />Det centrala innehållet anger vad som ska behandlas i undervisningen i varje kurs för att eleverna ska få möjlighet att utveckla de kunskaper som beskrivs i målen. Målen och det centrala innehållet har alltså helt olika karaktär. Trots det kan det finnas visst innehåll även i målen, men i de fallen är målen mer övergripande och inte lika konkreta som det centrala innehållet.<br /><br />Det finns en tydlig koppling mellan målen och kunskapskraven. Kunskapskraven uttrycker med vilken kvalitet eleven visar sitt kunnande i förhållande till målen. Ordningen i kunskapskraven är densamma som i målen. Om målen till exempel börjar med förmåga att läsa texter börjar också kunskapskraven med det. Däremot är det inte så att varje mål alltid motsvaras av ett stycke i kunskapskraven. Ett stycke i kunskapskraven kan lika gärna relatera till flera mål som till ett mål.</p>      ",
"COMPARISON_GY2000":"<p>I Gy 2000 fanns ämnet <em>hantverkskunskap</em> med kurserna hantverksorientering, materialkunskap, kultur- och stilhistoria samt arbetsmiljö och säkerhet. Delar av dessa kurser återfinns i ämnet <em>hantverkskunskap</em> inom Gy 2011.</p>      ",
"DESCRIPTION":"<h4>Yrkesetiska frågor</h4><p>Yrkesetik utgår ifrån allmän etik men fokuserar på regler, förhållningssätt, normer och värderingar i branschen.</p>      "},"description":"<!-- Content concerning GY-Sar(subject area code) and Vux-GR(central content) only -->                     <p>Ämnet hantverkskunskap behandlar hantverkets roll i samhället samt det valda hantverksområdet och dess olika yrkens förutsättningar, villkor och yrkesetiska frågor. Det behandlar också hur hantverkaren på olika sätt kan bidra till en hållbar utveckling, genom att vara medveten om hur olika processer runt hantering av material påverkar miljön, såväl globalt som på individnivå. Ämnet är generellt men innehållet anpassas till den valda inriktningen eller profilen.</p>  ",
"vux":true,"purpose":"<p>Undervisningen i ämnet hantverkskunskap ska syfta till att eleverna utvecklar sin yrkesidentitet inom det valda hantverksområdet och förmåga att reflektera över sina utvecklingsmöjligheter inom verksamhetsområdet. I undervisningen ska eleverna ges möjlighet att utveckla kunskaper om branschens och hantverkarens villkor och utvecklingsmöjligheter, i ett nationellt och internationellt perspektiv. Undervisningen ska också behandla branschens och hantverkets tradition och historiska utveckling. Som inspirationskälla och som grund för en ökad förståelse av kulturella och stilhistoriska influenser ska eleverna ges möjlighet att utveckla kunskaper om såväl dagens trendutveckling som den kultur- och stilhistoriska utvecklingen, både inom det valda hantverksområdet och generellt.</p><p>Undervisningen ska ge eleverna möjlighet att utveckla kunskaper om material och produkter och hur de kan användas i produktionen. Eleverna ska också ges möjlighet att träna sin förmåga att göra medvetna material- och produktval med hänsyn till hur valen påverkar resultatet och miljön.</p><p>Undervisningen ska ge eleverna möjlighet att utveckla kunskaper om hur man arbetar ergonomiskt och om vikten av en god arbetsmiljö för individen, arbetsplatsen och samhället. Eleverna ska också ges möjlighet att utveckla kunskaper om hur man arbetar säkert för att undvika olyckor och hur man ska handla vid en krissituation.</p><p>Eleverna ska ges möjlighet att befästa sina kunskaper genom praktiskt arbete och laborativa inslag. Undervisningen ska organiseras så att eleverna får möjlighet att utföra sina uppgifter såväl individuellt som i samarbete med andra.</p>",
"goals":["Kunskaper om hantverkets historia och utveckling.",
"Kunskaper om branschens förutsättningar och utvecklingsmöjligheter.",
"Kunskaper om stilepoker och trender samt färdigheter i att analysera och visualisera dessa.",
"Kunskaper om materials och produkters ursprung, egenskaper, funktion och användningsområden, deras miljöpåverkan samt hur framställning och hantering påverkar miljön.",
"Kunskaper om material- och produktval utifrån användningsområde, ekonomi, kvalitet och miljöhänsyn.",
"Kunskaper om den fysiska och psykosociala arbetsmiljöns betydelse för hantverkaren.",
"Kunskaper om lagar och andra bestämmelser samt om avtal."],"someexcludes":true,"somefocuses":true}