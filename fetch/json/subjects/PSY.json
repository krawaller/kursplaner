{"name":"Psykiatri",
"code":"PSY",
"type":"VOCATIONAL",
"comments":{"ABOUT_THE_SUBJECT":"<h2>Om ämnet Psykiatri</h2><p>Undervisning i ämnet psykiatri bidrar till kunskaper om människor med psykiska funktionsnedsättningar samt en förståelse för ett område som möts av mycket fördomar i vårt samhälle. Psykiska funktionsnedsättningar kan drabba vem som helst och samhällsekonomiskt finns det mycket att vinna på att människor söker hjälp i ett tidigt skede av psykisk ohälsa. Ökad kunskap kan också minska stigmatiseringen av människor med psykisk ohälsa.</p><h3>Strukturen i gymnasieskolans ämnesplaner</h3><p>De olika delarna i ämnesplanen hänger ihop på ett tydligt sätt. Det går till exempel inte att bara läsa det centrala innehållet eller kunskapskraven utan att sätta in dem i ämnesplanens hela sammanhang. (Se bild nedan).</p><p>Syftet och målen är formulerade för ämnet som helhet. Syftet beskriver i löpande text vilka kunskaper eleverna ska ges möjlighet att utveckla genom undervisningen i ämnet. Det beskriver också sådant som inte ska betygsättas. Målen är formulerade i punktform och förtydligar vad läraren ska betygsätta.</p><p>Målen beskriver vilka kunskaper eleverna ska ges förutsättningar att utveckla genom undervisningen i ämnet. De är inte placerade i någon rangordning. De går in i varandra och är beroende av varandra. Målen sätter ingen begränsning för elevernas kunskapsutveckling - det går alltså inte att betrakta dem som något som slutgiltigt kan uppnås.</p><p>Det centrala innehållet anger vad som ska behandlas i undervisningen i varje kurs, för att eleverna ska få möjlighet att utveckla de kunskaper som beskrivs i målen. Målen och det centrala innehållet har alltså helt olika karaktär. Trots det kan det finnas visst innehåll även i målen, men i de fallen är målen mer övergripande och inte lika konkreta som det centrala innehållet.</p><p>Det finns en tydlig koppling mellan målen och kunskapskraven. Kunskapskraven uttrycker med vilken kvalitet eleven visar sitt kunnande i förhållande till målen. Ordningen i kunskapskraven är densamma som i målen. Om målen till exempel börjar med förmåga att läsa texter börjar också kunskapskraven med det. Däremot är det inte så att varje mål alltid motsvaras av ett stycke i kunskapskraven. Ett stycke i kunskapskraven kan lika gärna relatera till flera mål som till ett mål.</p><h3>Kurser i ämnet</h3><p>Ämnet består av fyra kurser som delvis riktar sig mot olika mål. <em>Psykiatri 1</em> är en grundläggande teoretisk kurs som fokuserar på kunskaper för att kunna identifiera psykiska hälsorisker och vad som krävs för att förebygga psykisk ohälsa. Detta är viktiga inslag i kursen psykiatri 1.</p><p>Kursen <em>psykiatri 2</em> är en fördjupningskurs som kombinerar teori med praktik där eleven ska planera, genomföra och utvärdera vård-, omsorgs- och omvårdnadsarbete.</p><p>Kurserna <em>samhällsbaserad psykiatri</em> och <em>rättspsykiatri </em>som bygger på psykiatri 2 riktar sig mot mer specifika områden inom psykiatrin.</p><p>Förmågan att möta och kommunicera med patienter, brukare och närstående på ett respektfullt sätt betonas i alla kurser.</p><img src=\"/laroplaner-amnen-och-kurser/gymnasieutbildning/gymnasieskola/psy?_xurl_=%3D%3FUTF-8%3FB%3FaHR0cDovL2xpNjQtcmg1LXdlYmMuc2tvbHZlcmtldC5zZToxMTA2Mi9jcy9ncm91cHMvc3lsbGFidXMvZG9jdW1lbnRzL2tvbW1lbnRhcnNtYXRlcmlhbC9tZGF3L256Z3cvfmVkaXNwL2JpbGQtdGlsbC1rb21tZW50YXJlci01MjBweA%3D%3D%3F%3D\" />",
"COMPARISON_GY2000":"<h2>Jämförelse med kursplan 2000</h2><p>Stora delar av innehållet i ämnet psykiatri har inte tidigare funnits inom gymnasieskolan. I kurserna <em>psykiatri 1</em> och <em>2</em> återfinns delar från kursen psykiatri i Gy 2000. Innehållet i kursen <em>samhällsbaserad psykiatri </em>skiljer sig från innehållet i kursen socialpsykiatri i Gy 2000, då innehållet till stora delar är nytt. Kursen <em>rättspsykiatri</em> har tidigare inte funnits på gymnasial nivå.</p>"},"description":"<p>Ämnet psykiatri är tvärvetenskapligt. Det bygger i huvudsak på medicinsk vetenskap, vårdvetenskap och pedagogik. Ämnet behandlar vård- och omsorgsarbete vid psykiska sjukdomar.</p>",
"vux":true,"purpose":"<p>Undervisningen i ämnet psykiatri ska syfta till att eleverna utvecklar kunskaper om olika psykiska funktionsnedsättningar. Den ska bidra till att eleverna utvecklar förmåga att kommunicera och möta patienter och brukare med ett lyhört, respektfullt och empatiskt förhållningssätt. I undervisningen ska eleverna också ges möjlighet att utveckla kunskaper om livsvärldens betydelse för uppkomst av psykisk funktionsnedsättning liksom om samhällets och enskilda människors möjlighet att påverka den.</p><p>Undervisningen ska bidra till att eleverna blir medvetna om de fördomar som finns om psykiska funktionsnedsättningar. I undervisningen ska eleverna ges möjlighet att diskutera orsaker till ökningen av psykisk ohälsa i samhället inte minst bland unga samt utveckla förståelse av att psykisk ohälsa kan drabba alla människor och att det är lika naturligt att söka hjälp för det som för en fysisk sjukdom. Eleverna ska dessutom utveckla förståelse av hur vården, omsorgen och omvårdnaden ska utformas för patienter och brukare med psykiska funktionsnedsättningar. Eleverna ska ges möjlighet att planera, genomföra, dokumentera och utvärdera arbetet utifrån omvårdnads- och omsorgsprocessens olika steg.</p>",
"goals":["Kunskaper om lagar och andra bestämmelser som styr verksamhetsområdet samt förmåga att arbeta efter dessa i praktisk verksamhet.",
"Kunskaper om den historiska utvecklingen inom verksamhetsområdet samt om betydelsen av evidensbaserad kunskap.",
"Kunskaper om rättspsykiatrins samhällsskyddande verksamhet samt förmåga att se människan bakom brottet i arbetet med att återanpassa patienten till ett liv i frihet.",
"Kunskaper om orsaker till att psykisk ohälsa uppstår samt faktorer som påverkar psykisk hälsa och ohälsa.",
"Kunskaper om olika psykiska funktionsnedsättningar samt förmåga att tillämpa dessa kunskaper i praktisk verksamhet.",
"Kunskaper om omvårdnads- och omsorgsprocessens olika steg och innehåll vid olika psykiska funktionsnedsättningar samt förmåga att tillämpa dessa kunskaper i praktisk verksamhet.",
"Kunskaper om den samhällsbaserade psykiatrins olika stödåtgärder i arbetet med patienter och brukare som är i behov av återhämtning.",
"Förmåga att möta och kommunicera med patienter, brukare och närstående på ett respektfullt, lyhört och empatiskt sätt samt förmåga att reflektera över sitt eget förhållningssätt i mötet med dem.",
"Förmåga att med kreativitet och initiativförmåga medverka i vårdens, omsorgens och omvårdnadens förbättrings- och kvalitetsarbete utifrån evidensbaserad kunskap.",
"Kunskaper om hur ett väl utvecklat samarbete med olika huvudmän, yrkesgrupper och närstående påverkar patienters och brukares återhämtning positivt."]}