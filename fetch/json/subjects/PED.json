{"name":"Pedagogik",
"code":"PED",
"type":"OTHER",
"comments":{"ABOUT_THE_SUBJECT":"<h2>Om ämnet Pedagogik</h2><p>Pedagogik är ett tvärvetenskapligt kunskapsområde nära knutet till psykologi, sociologi och filosofi, med en egen identitet som en samhällsvetenskaplig och humanistisk disciplin. Inom pedagogikenstuderas människors lärande och kunskapande, samt det samspel och den kommunikation som uppstår i möten mellan människor. Mer specifikt tar pedagogiken sin utgångspunkt i frågor som rör uppfostran, undervisning och utbildning ur såväl ett individuellt, som ett socialt, kulturellt och samhälleligt perspektiv.</p><p><strong>Gymnasieskolans ämne pedagogik vilar på tre ben:</strong></p><p>Pedagogisk psykologi handlar om lärprocessernas och utvecklandets psykologi och tar sin utgångspunkt i kunskap och teorier om hur människor lär och utvecklas, både individuellt och socialt. Med utgångspunkt i socialpsykologin tar den också upp förståelsen av samspel och relationer mellan människor.</p><p>Pedagogisk sociologi, också betecknat som utbildningssociologi, omfattar kunskaper om människors uppväxt och olika villkor för utveckling och lärande och har ett mer övergripande samhällsperspektiv på uppfostran, undervisning och utbildning. Det handlar om hur människor deltar i och formas av samt själva formar sina samhällen och kulturer. Den pedagogiska sociologin omfattar också kunskap om pedagogiska institutioner och organisationer, såsom familjen, skolan, arbetsplatser, förenings- och fritidsverksamhet, och deras uppgift i samhället.</p><p>Pedagogisk filosofitar upp grunderna för pedagogiska verksamheter, ideologier om pedagogiska praktiker och etiska frågor i samband med uppfostran, undervisning och utbildning. Utbildningens idéhistoria och olika bildningstraditioner är områden som tas upp, samt filosofiska idéer om uppfostran, undervisning och utbildning. Andra viktiga frågor är hur kunskaper, färdigheter och värderingar uppstår, lever kvar och förändras inom olika kulturer, samhällen, institutioner och grupper av människor. Det handlar också om kritiska ifrågasättanden av utbildning och pedagogiska praktiker.</p><h3>Teorier och teoretiska perspektiv</h3><p>I gymnasieskolans ämne <em>pedagogik</em> behandlas olika teorier om människors lärande, utveckling och socialisation med utgångspunkt i olika teoretiska perspektiv. Begreppen lärande, utveckling och socialisation har olika innebörder i olika teoretiska perspektiv. Perspektiven kan delas in i olika grupper:</p><ul><li>Ett behavioristiskt/empiristisktperspektiv - här betraktas lärande, utveckling och socialisation som något som styrs av faktorer utanför människan (stimuli). Lärande ses som nya förbindelser mellan stimuli och respons, där lärandet kan iakttas genom en förändring av yttre observerbara beteenden (respons). Till denna grupp hör teoretiker som I. Pavlov, John B. Watson och B.F.Skinner.</li></ul><ul><li>Ett kognitivistiskt/rationalistiskt/konstruktivistiskt perspektiv - här läggs stor tonvikt vid individens biologiska förutsättningar och mognad. Lärande sker genom insikt och förståelse och genom konstruktion. Mänskliga handlingar ses som en direkt produkt av tänkandet. Till denna grupp hör teoretiker som J. Piaget, N. Chomsky och J. Bruner.</li></ul><ul><li>Ett situerat/pragmatiskt/sociokulturellt perspektiv - här betraktas lärande, utveckling och socialisation ske i sociala sammanhang utifrån historiska, kulturella och situationella förhållanden. Vad vi lär är beroende av var vi är och vilka verktyg som är tillgängliga, dvs. lärandet är situerat. Till denna grupp hör teoretiker som J. Dewey, G.H. Mead, D. Schön, L.S. Vygotskij och R. Säljö.</li></ul><h3>Strukturen i gymnasieskolans ämnesplaner</h3><p>De olika delarna i ämnesplanen hänger ihop på ett tydligt sätt. Det går till exempel inte att bara läsa det centrala innehållet eller kunskapskraven utan att sätta in dem i ämnesplanens hela sammanhang.Syftet och målen är formulerade för ämnet som helhet. Syftet beskriver i löpande text vilka kunskaper eleverna ska ges möjlighet att utveckla genom undervisningen i ämnet. Det beskriver också sådant som inte ska betygsättas. Målen är formulerade i punktform och förtydligar vad läraren ska betygsätta.</p><p>Målen beskriver vilka kunskaper eleverna ska ges förutsättningar att utveckla genom undervisningen i ämnet. De är inte placerade i någon rangordning. De går in i varandra och är beroende av varandra. Målen sätter ingen begränsning för elevernas kunskapsutveckling - det går alltså inte att betrakta dem som något som slutgiltigt kan uppnås.</p><p>Det centrala innehållet anger vad som ska behandlas i undervisningen i varje kurs, för att eleverna ska få möjlighet att utveckla de kunskaper som beskrivs i målen. Målen och det centrala innehållet har alltså helt olika karaktär. Trots det kan det finnas visst innehåll även i målen, men i de fallen är målen mer övergripande och inte lika konkreta som det centrala innehållet.</p><p>Det finns en tydlig koppling mellan målen och kunskapskraven. Kunskapskraven uttrycker med vilken kvalitet eleven visar sitt kunnande i förhållande till målen. Ordningen i kunskapskraven är densamma som i målen. Om målen till exempel börjar med förmåga att läsa texter börjar också kunskapskraven med det. Däremot är det inte så att varje mål alltid motsvaras av ett stycke i kunskapskraven. Ett stycke i kunskapskraven kan lika gärna relatera till flera mål som till ett mål.</p><h4>Kurserna i ämnet pedagogik</h4><p>Inom ämnet pedagogik finns sju kurser om vardera 100 poäng. Fyra av dem (<em>lärande och utveckling</em>, <em>människors miljöer</em>,<em>kommunikation </em>och <em>pedagogiskt ledarskap</em>) kan betraktas som grundkurser och i dessa finns inget fokus på någon specifik ålder. Däremot handlar kursen <em>barns lärande och växande</em>, som är en fördjupningskurs, enbart om barn.</p><p>Kurserna <em>lärande och utveckling</em>,<em>människors miljöer </em>och <em>barns lärande och växande </em>är huvudsakligen teoretiska kurser och omfattar därför inte målen 4 och 5. Kurserna <em>kommunikation</em>,<em>pedagogiskt ledarskap</em>,<em>aktivitetsledarskap </em>och <em>pedagogiska teorier och praktiker</em> är däremot av mer tillämpande karaktär och har ett tydligare fokus på att genomföra aktiviteter och att kommunicera med andra.</p><p>Kursen <em>aktivitetsledarskap </em>ska inriktas mot en specifik aktivitet och kan läsas flera gånger med olika inriktning.</p><p>Kursen <em>pedagogiska teorier och praktiker</em> är en fördjupningskurs som bygger på kursen <em>pedagogiskt arbete </em>i ämnet pedagogiskt arbete.</p><img src=\"/laroplaner-amnen-och-kurser/gymnasieutbildning/gymnasieskola/ped?_xurl_=%3D%3FUTF-8%3FB%3FaHR0cDovL2xpNjQtcmg1LXdlYmMuc2tvbHZlcmtldC5zZToxMTA2Mi9jcy9ncm91cHMvc3lsbGFidXMvZG9jdW1lbnRzL2tvbW1lbnRhcnNtYXRlcmlhbC9tZGF3L256Z3cvfmVkaXNwL2JpbGQtdGlsbC1rb21tZW50YXJlci01MjBweA%3D%3D%3F%3D\" />",
"COMPARISON_GY2000":"<h2>Jämförelse med kursplan 2000</h2><p>Ämnet pedagogik är ett nytt ämne i gymnasieskolan. Huvuddelen av kunskapsinnehållet i ämnet, som tidigare varit fördelat på flera olika kurser, har i Gy 2011 strukturerats om till ett sammanhållet kunskapsområde för att tydliggöra kunskapsinnehållets vetenskapliga förankring.</p><p>Kurserna <em>lärande och utveckling</em> och <em>människors miljöer</em> innehåller huvudsakligen moment från kurserna utveckling, livsvillkor och socialisation, arbetssätt och lärande, fritidskunskap samt barn, kultur och fritidsverksamheter i Gy 2000 men är till skillnad från tidigare inriktade mot människor oberoende av ålder.</p><p>Kursen <em>barns lärande och växande</em> innehåller moment från kurserna utveckling, livsvillkor och socialisation samt förskola, skola, fritidshem i Gy 2000.</p><p>Kursen <em>kommunikation</em> har dubbelt så stor omfattning i poäng som i Gy 2000 och nya ämnesområden har tillkommit, till exempel kommunikationsteorier, mediekulturer och konflikthantering.</p><p>Kursen <em>pedagogiskt ledarskap </em>hade sin motsvarighet i Gy 2000 men innehållet har uppdaterats med ledarskap vid konflikter samt konflikthantering. Dessutom har genus- och jämställdhetsperspektivet betonats.</p><p>Kurserna <em>pedagogiska teorier och praktiker</em> och <em>aktivitetsledarskap</em> har inga direkta motsvarigheter i Gy 2000.</p>",
"PURPOSE":"<h2>Begrepp i ämnets syfte</h2><h3>Lärande och socialisation</h3><p>I ämnesplanen framhålls att eleverna ska ges möjlighet att utveckla kunskaper om hur människor formas av och själva skapar sociala sammanhang, samhällen och kulturer. Här betraktas lärande och socialisation som en interaktionell process, dvs. deltagarnas handlingar och samspel blir av avgörande betydelse för vilka kunskaper och värderingar som skapas. Dessutom påverkar deltagarnas syn på till exempel genus samt sociala och kulturella förhållanden deras handlingar och samspel. Lärande och socialisation ses alltså här utifrån ett sociokulturellt perspektiv, där människor skapar sitt liv, sina identiteter och de samhällen och kulturer som de deltar i. Genom människors interaktion i sociala sammanhang konstrueras kunskap och värderingar som sedan lever kvar och förändras inom olika kulturer.</p><h3>Interaktion och kommunikation</h3><p>Interaktion och kommunikation sker i möten med andra människor. I dessa möten sker lärande, utveckling och socialisation. Hur vi tolkar möten beror på de sociala och kulturella sammanhangen, och tolkningarna tar vi med oss och använder för att förstå, handla och kommunicera i andra situationer. Det sociala och kulturella sammanhanget avgör hur vi handlar i olika situationer.</p><h3>Förmåga att möta och pedagogiskt leda</h3><p>Förmåga att möta och pedagogiskt leda människor i olika situationer och att skapa goda villkor för människors lärande och växande förutsätter ett etiskt förhållningssätt som vilar på en demokratisk värdegrund. Värdegrunden omfattar bland annat respekt för individuella, könsmässiga, sociala och kulturella olikheter samt insikt om egna värderingars och attityders betydelse för samspel.</p><h3>Fältstudier</h3><p>Exempel på fältstudier kan vara att studera människors miljöer i en stadsdel, besöka frivilliga och offentliga organisationer, studera olika kulturella aktiviteter.</p><h3>Förmåga att kritiskt värdera</h3><p>Förmåga att kritiskt värdera kunskap innebär bland annat att förstå att kunskap produceras i sociala sammanhang och därmed är påverkade av tid, kontext/plats och kunskaparens sociala och kulturella tillhörighet.</p>"},"auth":"<p>Av 2 kap. 21 § 6 och 22 § tredje stycket förordningen (2011:326) om behörighet och legitimation för lärare och förskollärare och utnämning till lektor framgår att en lärare är behörig i ämnet pedagogik i gymnasieskolan om han eller hon har fullgjort ämnesstudier om minst 90 högskolepoäng i ämnet pedagogik.</p><p>Utöver detta är en lärares kompetens relevant för ämnet pedagogik om han eller hon på annat sätt visar likvärdiga kunskaper och kompetenser.</p>",
"description":"<p>Pedagogik är ett tvärvetenskapligt kunskapsområde nära knutet till psykologi, sociologi och filosofi och har utvecklat en egen identitet som samhällsvetenskaplig disciplin. Ämnet pedagogik tar utgångspunkt i vetenskapen om människors liv och lärande i olika miljöer och fokuserar mötet mellan människor utifrån individ-, grupp- och ledarperspektiv.</p>",
"vux":true,"purpose":"<p>Undervisningen i ämnet pedagogik ska syfta till att eleverna utvecklar kunskaper om hur människor lär, utvecklas och socialiseras i olika sammanhang samt kunskaper om olika teorier om det.</p><p>Eleverna ska ges möjlighet att utveckla kunskaper om hur synen på kunskap och lärande har förändrats och hur det har påverkat såväl fostran som undervisning. De ska också ges möjlighet att utveckla kunskaper om hur människor formas av och själva skapar sociala sammanhang, samhällen och kulturer. I undervisningen ska eleverna ges möjlighet att utveckla kunskaper om hur värderingar och kunskaper skapas, lever kvar och förändras inom olika kulturer, samhällen, institutioner och grupper av människor. Eleverna ska också ges möjlighet att utveckla kunskaper om människors liv och växande i olika miljöer.</p><p>Genom undervisningen ska eleverna ges möjlighet att utveckla kunskaper om människors interaktion och kommunikation samt om pedagogiskt ledarskap. Undervisningen ska leda till att eleverna utvecklar förmåga att möta och pedagogiskt leda människor i olika situationer och att skapa goda villkor för människors lärande och växande.</p><p>Problemlösning och handlingsberedskap ska stimuleras i undervisningen, och tillfällen ska ges för eleverna att medverka vid val av arbetsformer och innehåll. Genom fältstudier eller genom att medverka i olika verksamheter ska eleverna ges möjlighet att få inblick i och erfarenhet av sociala och pedagogiska sammanhang. Eleverna ska ges möjlighet att reflektera över och diskutera ämnesinnehållet, centrala begrepp och egna och andras handlingar och attityder. I undervisningen ska eleverna också ges möjlighet att utveckla förmåga att kritiskt söka, bearbeta, värdera och använda information från olika källor.</p>",
"goals":["Kunskaper om människors lärande, liv och växande och om olika villkor för det samt om sociala och pedagogiska sammanhang.",
"Förmåga att använda pedagogiska begrepp, teorier och teoretiska perspektiv.",
"Färdigheter i att kritiskt använda information från olika källor.",
"Färdigheter i att planera, genomföra, dokumentera och utvärdera aktiviteter för att stödja och stimulera människors lärande och deltagande i olika situationer.",
"Förmåga att kommunicera, samarbeta och samverka för att möta och pedagogiskt leda människor i olika situationer.",
"Förmåga att diskutera sin egen och andras syn på kunskap och lärande samt diskutera handlingar i sociala och pedagogiska sammanhang."]}