{"name":"Juridik",
"code":"JUR",
"type":"COMMON",
"courses":["JURAFF0",
"JURPRI0",
"JURRÄT0"],"comments":{"ABOUT_THE_SUBJECT":"<p>Ett samhälles lagar är ett uttryck för de värderingar och åsikter som en majoritet av medborgarna vill ska gälla. Kunskaper i juridik bidrar till en djupare insikt i dagens samhällsliv och politiska ställningstaganden och därmed en förståelse av rättsstatens betydelse för ett demokratiskt samhälle.</p><p>Ämnesplanen betonar att eleverna ska ges möjlighet att arbeta praktiskt med juridiska fallbeskrivningar. Den juridiska metoden innebär att identifiera, tolka och tillämpa relevanta rättsregler på konkreta situationer. Goda faktakunskaper och förmåga att använda relevanta juridiska begrepp ger möjlighet till vederhäftig diskussion och argumentation utifrån juridiska frågeställningar.</p><h4>Akademisk förankring</h4><p>Det akademiska ämnet juridik är uppbyggt kring civilrätt, offentlig rätt och allmän rättslära.</p><ul><li>Till civilrätt hör reglerna om enskilda personers mellanhavanden. Här ingår bland annat familjerätt, successionsrätt, avtalsrätt, skadeståndsrätt, fastighetsrätt och arbetsrätt.</li><li>Till den offentliga rätten hör bland annat straff- och processrätt, men även statsrätt, förvaltningsrätt och skatterätt.</li><li>Allmän rättslära innefattar bland annat rättsteori, rättsfilosofi och rättshistoria</li></ul><p>Internationell rätt med bland annat EU-rätt kan återfinnas i alla rättsområden. Endast några centrala delar av dessa rättsområden ingår i gymnasieskolans juridikämne.</p><h4>Gymnasieskolans juridikämne</h4><p>Ämnet juridik består av kurserna affärsjuridik, privatjuridik samt rätten och samhället. Samtliga kurser kan läsas utan förkunskapskrav.</p><p><em>Affärsjuridik</em> behandlar avtal, köp, marknadsrätt, fordringar, skulder, associationsrätt, immaterialrätt och hyresrätt; rättsområden som är relevanta inom affärslivet. Det innebär att svensk rättsordning berörs men även förhållandet till EU-rätt och internationell rätt sett ur företags synvinkel kan beröras.</p><p><em>Privatjuridik</em> behandlar rättsområden av särskild vikt för den enskilda individen, Kursen ger också en introduktion till svensk rättsordning och dess förhållande till EU-rätt och internationell rätt samt straff- och processrätt.</p><p><em>Rätten och samhället</em> tar upp övergripande rättsområden, som är viktiga att känna till för såväl privatpersoner som företagare. Kursen behandlar bland annat straff- och processrätt samt straffrättsliga ideologier. Kursen behandlar även internationell rätt och ger insikt i den svenska rättsordningens beroende av främst EU-rätt.</p><p>Vissarättsområden tas upp i flera kurser. I kurserna affärsjuridik och privatjuridik återfinns till exempel köprätt. Köprätt i kursen affärsjuridik behandlar regler som rör handeln mellan näringsidkare medan köprätt i kursen privatjuridik i huvudsak tar upp det regelverk som styr köp mellan näringsidkare och konsument men även köp mellan privatpersoner.</p><h4>Strukturen i gymnasieskolans ämnesplaner</h4><p>De olika delarna i ämnesplanen hänger ihop på ett tydligt sätt. Det går till exempel inte att bara läsa det centrala innehållet eller kunskapskraven utan att sätta in dem i ämnesplanens hela sammanhang. (Se bild nedan).</p><p>Syftet och målen är formulerade för ämnet som helhet. Syftet beskriver i löpande text vilka kunskaper eleverna ska ges möjlighet att utveckla genom undervisningen i ämnet. Det beskriver också sådant som inte ska betygsättas. Målen är formulerade i punktform och förtydligar vad läraren ska betygsätta.</p><p>Målen beskriver vilka kunskaper eleverna ska ges förutsättningar att utveckla genom undervisningen i ämnet. De är inte placerade i någon rangordning. De går in i varandra och är beroende av varandra. Målen sätter ingen begränsning för elevernas kunskapsutveckling - det går alltså inte att betrakta dem som något som slutgiltigt kan uppnås.</p><p>Det centrala innehållet anger vad som ska behandlas i undervisningen i varje kurs, för att eleverna ska få möjlighet att utveckla de kunskaper som beskrivs i målen. Målen och det centrala innehållet har alltså helt olika karaktär. Trots det kan det finnas visst innehåll även i målen, men i de fallen är målen mer övergripande och inte lika konkreta som det centrala innehållet.</p><p>Det finns en tydlig koppling mellan målen och kunskapskraven. Kunskapskraven uttrycker med vilken kvalitet eleven visar sitt kunnande i förhållande till målen. Ordningen i kunskapskraven är densamma som i målen. Om målen till exempel börjar med förmåga att läsa texter börjar också kunskapskraven med det. Däremot är det inte så att varje mål alltid motsvaras av ett stycke i kunskapskraven. Ett stycke i kunskapskraven kan lika gärna relatera till flera mål som till ett mål.</p>",
"COMPARISON_GY2000":"<p>I Gy 2000 fanns tre 50-poängskurser i ämnet rättskunskap, nämligen <em>rättskunskap</em>, <em>affärsjuridik</em> och <em>miljöjuridik</em>. Kursen rättskunskap behandlade i huvudsak vardagslivets juridik. Kursen affärsjuridik behandlade vanliga rättsliga frågor inom affärslivet. Kursen miljöjuridik fokuserade på miljörätt.</p><p>I Gy 2011 omfattar ämnet juridik 300 poäng. Utökningen av poängantalet möjliggör i större utsträckning än tidigare en fördjupning och konkretisering av ämnesinnehållet.</p>"},"description":"<p>Ämnet juridik behandlar huvudsakligen civilrätt och offentlig rätt. Civilrätt omfattar rättsområden som är av betydelse för enskilda personer och företag. Offentlig rätt behandlar hur den offentliga makten är fördelad och hur den utövas. Ämnet omfattar även internationell rätt, som belyser Sveriges förhållande till omvärlden och där tonvikten är lagd på Europarätt med EU-rätt.</p>",
"vux":true,"purpose":"<p>Undervisningen i ämnet juridik ska syfta till att eleverna utvecklar kunskaper om det svenska rättssystemet och förståelse av hur gällande lagar styr privatlivet, yrkeslivet och affärslivet. Den ska bidra till att eleverna utvecklar förståelse av dagens samhällsliv samt stimulera dem till att verka för ett rättssystem som värnar alla människors lika värde.</p><p>Undervisningen ska leda till att eleverna utvecklar förmåga att tillämpa ett vetenskapligt förhållningssätt i arbetet med rättsliga problem. Eleverna ska också ges möjlighet att utveckla förmåga att formulera sig korrekt och precist eftersom det juridiska språket ställer stora krav på exakthet, precision, saklighet och logisk skärpa. Genom att läsa juridisk litteratur och olika rättsfall samt genom att skriva och tala ska eleverna ges möjlighet att använda det juridiska språket. I undervisningen ska eleverna ges möjlighet att arbeta praktiskt med juridiska fallbeskrivningar för att utveckla förmåga att formulera frågeställningar, strukturera och analysera lösningsförslag samt hänvisa till och tolka relevanta rättskällor.</p>",
"goals":["Kunskaper om centrala rättsområden.",
"Kunskaper om juridiska begrepp samt förmåga att använda dessa.",
"Kunskaper om enkla och vanligt förekommande juridiska dokument samt förmåga att upprätta sådana.",
"Förmåga att identifiera, analysera och lösa juridiska problem utifrån fallbeskrivningar samt att tolka och använda relevanta rättsregler.",
"Förmåga att identifiera och diskutera juridiska frågor i samhället ur rättsfilosofisk och etisk synvinkel."],"someexcludes":false,"somefocuses":false}