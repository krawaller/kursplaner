{"name":"Sociologi",
"code":"SOI",
"type":"OTHER",
"courses":["SOIETN0",
"SOISOO0",
"SOIUNG0"],"obsolete":false,"comments":{"ABOUT_THE_SUBJECT":"<p>Undervisningen i ämnet sociologi ska syfta till att eleverna utvecklar kunskaper om olika samhällsförhållanden och om hur människor formas av och skapar samhällen, kulturer och identiteter. Människors status och positioner i samhället innebär att människor har olika resurser för att påverka egna livsvillkor och att forma samhället. Människors status och positioner påverkar också deras identiteter. Identitet utvecklas i relation till samhälleliga villkor och kan vara såväl kollektiv som individuell. Kollektiv identitet innebär att människor uppfattar och uppfattas ha en gemensam social tillhörighet, medan en individuell identitet är hur individen uppfattar och uppfattas i relation till kollektivet. Individuell identitet betonar skillnader medan kollektiv identitet betonar likheter.</p><p>Ämnesplanen betonar att eleverna ska ges möjlighet att utveckla ett kritiskt förhållningssätt, vilket omfattar förmåga att söka, strukturera, värdera och använda information från olika källor och dra slutsatser utifrån det. I ämnet sociologi innebär det kritiska förhållningssättet en insikt i att kunskap produceras i sociala sammanhang, och därmed p��verkas av till exempel tid, plats, sammanhang och kunskaparens sociala och kulturella tillhörighet.</p><h4>Strukturen i gymnasieskolans ämnesplaner</h4><p>De olika delarna i ämnesplanen hänger ihop på ett tydligt sätt. Det går till exempel inte att bara läsa det centrala innehållet eller kunskapskraven utan att sätta in dem i ämnesplanens hela sammanhang. (Se bild nedan).</p><p></p><p>Syftet och målen är formulerade för ämnet som helhet. Syftet beskriver i löpande text vilka kunskaper eleverna ska ges möjlighet att utveckla genom undervisningen i ämnet. Det beskriver också sådant som inte ska betygsättas. Målen är formulerade i punktform och förtydligar vad läraren ska betygsätta.</p><p>Målen beskriver vilka kunskaper eleverna ska ges förutsättningar att utveckla genom undervisningen i ämnet. De är inte placerade i någon rangordning. De går in i varandra och är beroende av varandra. Målen sätter ingen begränsning för elevernas kunskapsutveckling - det går alltså inte att betrakta dem som något som slutgiltigt kan uppnås.</p><p>Det centrala innehållet anger vad som ska behandlas i undervisningen i varje kurs, för att eleverna ska få möjlighet att utveckla de kunskaper som beskrivs i målen. Målen och det centrala innehållet har alltså helt olika karaktär. Trots det kan det finnas visst innehåll även i målen, men i de fallen är målen mer övergripande och inte lika konkreta som det centrala innehållet.</p><p>Det finns en tydlig koppling mellan målen och kunskapskraven. Kunskapskraven uttrycker med vilken kvalitet eleven visar sitt kunnande i förhållande till målen. Ordningen i kunskapskraven är densamma som i målen. Om målen till exempel börjar med förmåga att läsa texter börjar också kunskapskraven med det. Däremot är det inte så att varje mål alltid motsvaras av ett stycke i kunskapskraven. Ett stycke i kunskapskraven kan lika gärna relatera till flera mål som till ett mål.</p><h4>Kurser i ämnet</h4><p>I ämnet sociologi finns tre kurser. Kursen <em>sociologi</em> har ett övergripande perspektiv på olika samhällsförhållanden och om hur människor formas av och skapar samhällen, kulturer och identiteter. Övriga kurser, <em>etnicitet och kulturmöten</em> och <em>ungdomskulturer,</em> behandlar specifika områden samt begrepp och teorier inom det specifika kunskapsområdet.</p>      ",
"PURPOSE":"<h4>Olika teorier</h4><p>Sociologi är en vetenskaplig disciplin som studerar samhällen och social handling i vid bemärkelse. Det sociala är sociologins särskilda studieobjekt. Inom sociologin föreligger skilda teoretiska perspektiv på relationen mellan människa och samhälle. Ett av perspektiven är <em>strukturalism</em> som fokuserar främst på hur samhälleliga krafter formar människor. Ett annat perspektiv är <em>individualism</em> som handlar omhur människor formar samhället och ett tredje är <em>relationism</em> som fokuserar på hur människan formar samhället och vice versa.</p>      "},"auth":"<p>Av 2 kap. 21 § 6 och 22 § tredje stycket förordningen (2011:326) om behörighet och legitimation för lärare och förskollärare och utnämning till lektor framgår att en lärare är behörig i ämnet sociologi i gymnasieskolan om han eller hon har fullgjort ämnesstudier om minst 90 högskolepoäng i ämnet sociologi.</p><p>Utöver detta är en lärares kompetens relevant för ämnet sociologi om han eller hon på annat sätt visar likvärdiga kunskaper och kompetenser.</p>",
"description":"<!-- Content concerning GY-Sar(subject area code) and Vux-GR(central content) only -->                  <p>Ämnet sociologi behandlar sociala sammanhang och relationen mellan människan och samhället på individ-, grupp- och samhällsnivå.</p>  ",
"novux":false,"purpose":"<p>Undervisningen i ämnet sociologi ska syfta till att eleverna utvecklar kunskaper om olika samhällsförhållanden och om hur människor formas av och skapar samhällen, kulturer och identiteter. Eleverna ska också ges möjlighet att utveckla kunskaper om olika teorier som finns om detta. Undervisningen ska även leda till att eleverna utvecklar kunskaper om människors handlingar, sociala relationer och sociala processer med utgångspunkt i såväl samhällsförändringar som människors möten i vardagen.</p><p>Genom undervisningen ska eleverna ges möjlighet att utveckla ett kritiskt förhållningssätt, vilket omfattar förmåga att söka, strukturera, värdera och använda information från olika källor och dra slutsatser utifrån det. Det innebär också att reflektera över och diskutera ��mnesinnehållet samt egna och andras handlingar och attityder.</p><p>I undervisningen ska eleverna ges möjlighet att använda metoder för insamling av information, till exempel intervjuer, enkäter och observationer. De ska också få använda metoder för bearbetning av information, till exempel statistik och textanalyser. Genom fältstudier ska eleverna ges möjlighet att få inblick i sociala sammanhang och i människors olika levnadsmiljöer.</p>",
"goals":["Kunskaper om hur människor och samhället formar varandra, utifrån olika teorier och teoretiska perspektiv.",
"Förmåga att använda sociologiska begrepp, teorier och modeller.",
"Färdigheter i att kritiskt samla in, bearbeta och använda information från olika källor och förmåga att använda olika metoder för att samla in och bearbeta information.",
"Förmåga att diskutera samhällets, egna och andras attityder samt diskutera handlingar och värdera olika ståndpunkter.",
"Förmåga att problematisera kulturmöten och sociala processer på individ-, grupp- och samhällsnivå."],"someexcludes":false,"somefocuses":false}