{"name":"Geografi",
"code":"GEO",
"type":"COMMON",
"courses":["GEOGEO01",
"GEOGEO02",
"GEOGEO0"],"comments":{"ABOUT_THE_SUBJECT":"<p>Geografi är ett tvärvetenskapligt ämne som vid svenska högskolor och universitet vanligen är uppdelati två discipliner: kulturgeografi och naturgeografi. Skolämnet geografi är däremot ett sammanhållet ämne där det naturgeografiska och kulturgeografiska innehållet vävs samman.</p><p>Geografiämnet analyserar samband mellan människa, samhälle och miljö. Förmågan att förflytta sig över tid och rum samt att pendla mellan det lokala och globala är central vid geografistudier.</p><p>Komplexa frågor om exempelvis konsekvenser av klimatförändringar, fattigdom, miljöförstöring, landskapsförändringar, ojämlik resursfördelning, ekonomiska beslut eller sociala orättvisor kräver vanligen ett tvärvetenskapligt angreppssätt. Geografiämnet bidrar med kunskaper om naturgivna och samhälleliga processer och tillhandahåller arbetssätt, metoder och verktyg, exempelvis geografiska informationssystem, för att analysera omvärlden och föreslå lösningar som kan bidra till hållbar utveckling. Omvärldsanalyser, beskrivningar av miljökonsekvenser och riskbedömningar bygger till exempel på geografisk lägesdata och geografisk information. Hur rumsliga data samlas in, bearbetas, tolkas och visualiseras i form av text, kartor, bilder, modeller och figurer i samband med geografisk analys är en del i ämnet. Geografer söker samband, mönster och lagbundenheter samt förklaringar till dessa.</p><h4>Strukturen i gymnasieskolans ämnesplaner</h4><p>De olika delarna i ämnesplanen hänger ihop på ett tydligt sätt. Det går till exempel inte att bara läsa det centrala innehållet eller kunskapskraven utan att sätta in dem i ämnesplanens hela sammanhang. (Se bild nedan).</p><p>Syftet och målen är formulerade för ämnet som helhet. Syftet beskriver i löpande text vilka kunskaper eleverna ska ges möjlighet att utveckla genom undervisningen i ämnet. Det beskriver också sådant som inte ska betygsättas. Målen är formulerade i punktform och förtydligar vad läraren ska betygsätta.</p><p>Målen beskriver vilka kunskaper eleverna ska ges förutsättningar att utveckla genom undervisningen i ämnet. De är inte placerade i någon rangordning. De går in i varandra och är beroende av varandra. Målen sätter ingen begränsning för elevernas kunskapsutveckling - det går alltså inte att betrakta dem som något som slutgiltigt kan uppnås.</p><p>Det centrala innehållet anger vad som ska behandlas i undervisningen i varje kurs, för att eleverna ska få möjlighet att utveckla de kunskaper som beskrivs i målen. Målen och det centrala innehållet har alltså helt olika karaktär. Trots det kan det finnas visst innehåll även i målen, men i de fallen är målen mer övergripande och inte lika konkreta som det centrala innehållet.</p><p>Det finns en tydlig koppling mellan målen och kunskapskraven. Kunskapskraven uttrycker med vilken kvalitet eleven visar sitt kunnande i förhållande till målen. Ordningen i kunskapskraven är densamma som i målen. Om målen till exempel börjar med förmåga att läsa texter börjar också kunskapskraven med det. Däremot är det inte så att varje mål alltid motsvaras av ett stycke i kunskapskraven. Ett stycke i kunskapskraven kan lika gärna relatera till flera mål som till ett mål.</p>",
"COMPARISON_GY2000":"<p>En grundläggande skillnad mellan kursplanen i Gy 2000 och ämnesplanen i Gy 2011 är att ämnesplanen karakteriseras av ett sammanhållet geografiämne. Natur- och kulturgeografi är tydligare sammanvävt och sambanden mellan människa, samhälle och miljö är i fokus. Värdegrundsfrågorna har lyfts fram och i samband med rumslig omvärldsanalys aktualiseras frågor om social rättvisa, solidaritet och etik samt perspektiv som kön, sexualitet, klass och etnicitet.</p><p>Hållbar utveckling betonas mer i ämnesplanen. De tre dimensionerna av hållbar utveckling (ekologisk, ekonomisk och social) synliggörs tydligare och ett etiskt förhållningssätt poängteras. Att de tre dimensionerna inom hållbar utveckling behandlas sammanhållet har inneburit att ekonomisk geografi (som i kursplanen i Gy 2000 till största delen återfanns i kursen geografi B) numera finns i kursen geografi 1 och har fått ett större utrymme jämfört med kursplanen i Gy 2000.</p><p>Vidare framhålls det vetenskapliga arbetssättet där fältstudier, exkursioner och laborationer tillsammans med modern informationsteknik och användning av geografiska informationssystem (GIS) kan tillämpas för omvärldsanalys.</p><p>Användning av modern informationsteknik, såsom GIS, GPS och internet, återkommer i alla ämnets kurser. Den nya ämnesplanen har ett tydligare fokus på att lära sig <em>med hjälp av</em> GIS jämfört med i Gy 2000 där fokus mer låg på att lära sig <em>om</em> GIS.</p>",
"COMPARISON_GR":"<p>Grundskolans kursplan och gymnasieskolans ämnesplan har en liknande struktur. Syftet med undervisningen i ämnet geografi är att utveckla elevernas vardagskunskaper, deras kunskaper om vetenskapliga fakta i kombination med ett värdeinnehåll, deras förmågor och färdigheter att tillämpa geografiska teorier, metoder och modeller samt att utbilda eleverna i och för hållbar utveckling. Grundskolans kursplan har fyra mål och gymnasieskolans ämnesplan har sju mål. Anledningen till att gymnasiets ämnesplan har sju mål är att ämnesplanen innehåller tre kurser med olika profil som delvis riktar sig mot olika mål. I grundskolan är det centrala innehållet grupperat under rubrikerna Livsmiljöer, Geografins metoder, begrepp och arbetssätt samt Miljö, människor och hållbarhetsfrågor. I gymnasieskolans ämnesplan återfinns inte dessa rubriker men innehållpunkterna bygger vidare på grundskolans kunskaper och ämnessyn - det sammanhållna ämnet geografi.</p><p>Ämnesplanen i geografi uttrycker i förhållande till grundskolans kursplan en tydlig progression där kunskapsutvecklingen bygger vidare på vad eleven har lärt sig i grundskolan. I gymnasieskolans ämnesplan läggs större betoning på ämnesinnehållets komplexitet, till exempel när det gäller natur- och kulturgeografiska processer, deras samband, orsaker och konsekvenser samt förmåga att anlägga flera olika perspektiv vid analys. Det betyder att rumsliga processer kan studeras utifrån konsekvenser för exempelvis demokrati, etik, kön, sexualitet, klass och etnicitet.</p><p>Vidare syns progressionen i ett ökat krav på användningen av ett ämnesspråk, och på att kunna koppla samman ämnesteorier och förklaringsmodeller. Det innebär till exempel att utifrån geografiska operativa begrepp, som ekologiska fotavtryck, ekosystemtjänster samt sociala och ekologiska systems resiliens, kunna analysera befolkningens fördelning över jordytan i relation till sårbara platser som kustnära områden, översvämningsdrabbade områden och områden känsliga för klimatförändringar.</p><p>Både grundskolans kursplan och gymnasieskolans ämnesplan betonar det tvärvetenskapliga angreppssättet, att inta ett pluralistiskt förhållningssätt samt tillämpa olika metoder för att observera, identifiera, kategorisera och analysera händelser och förändringar i omvärlden. I gymnasieskolans ämnesplan betonas dock utvecklandet av ett vetenskapligt arbetssätt, där förmågan att använda och kombinera geografiska källor, teorier, metoder och tekniker ingår.</p>",
"PURPOSE":"<h4>Livsmiljöer</h4><p><em>Livsmiljö</em>som begrepp täcker in alla olika miljöer, från Manhattans stadslandskap till Sareks fjällandskap. Alla landskap och platser har i någon mån påverkats av människan. Begreppet livsmiljö har valts för att sätta människans möjligheter till liv och hållbar utveckling i centrum för ämnet.</p><h4>Hållbar utveckling</h4><p>Med begreppet <em>hållbar utveckling</em> avses i ämnesplanen, precis som i grundskolans kursplan, de tre dimensionerna av hållbar utveckling: den ekologiska, den ekonomiska och den sociala. Det finns olika definitioner av hållbar utveckling och det råder ingen konsensus om hur begreppet ska tolkas. Den definition som kanske fått störst spridning utgår från Brundtlandkommissionens FN-rapport från 1987, <em>Vår gemensamma framtid</em>. Den lyder: ”En hållbar utveckling är en utveckling som tillgodoser våra behov i dag utan att äventyra kommande generationers möjligheter att tillgodose sina”. En utbredd tolkning, som tar avstamp i den definitionen, är att hållbar utveckling innehåller en ekologisk, en ekonomisk och en social dimension där alla är ömsesidigt beroende av varandra. Utvecklingen kan sägas vara hållbar när de tre dimensionerna balanserar varandra på ett sätt som inte får negativa konsekvenser för vare sig ekologi, ekonomi eller social sammanhållning över tid. Att anlägga ett hållbarhetsperspektiv kan innebära att ställa frågan: ”Hur påverkas ekonomin, naturen och människorna av små och stora beslut på individ- och samhällsnivå, och var ligger den önskvärda balanspunkten mellan de tre dimensionerna?” Förmågan att ställa den frågan är avgörande för om eleverna ska kunna medverka till att utforma framtidens hållbara samhälle.</p><p>Eftersom det finns olika uppfattningar om hur dimensionerna bör balansera varandra och vad som är negativa konsekvenser, och för vem, så kommer innebörden av hållbar utveckling att variera. Att begreppet är svårfångat kan uppfattas som en svaghet, men det är samtidigt också dess styrka eftersom det utmanar till ett ständigt pågående samtal om vilken framtid vi vill skapa tillsammans.</p><h4>Geografiska informationssystem (GIS)</h4><p>G<em>eografiskt informationssystem</em> (GIS) definieras ofta som datorbaserade informationssystem med funktioner för insamling, bearbetning, lagring, analys och presentation av geografisk data där det ingår en eller flera databaser. Det finns olika tekniker för att samla in data till GIS, exempelvis GPS, bildbehandling och fältobservationer samt inventering med hjälp av olika mätinstrument. Utanför skolan används geografiska verktyg, inklusive GIS och satellitbilder, i allt större utsträckning för att ta fram underlag för beslut vid samhällsplanering, till exempel när man ska lokalisera sårbara platser eller planera för hur en ny väg ska dras. Det finns data och enkla GIS-program att ladda ner från internet, ofta kostnadsfritt. Det finns även webbsidor som erbjuder tematiska kartor för analys och interaktiva möjligheter att välja olika typer av information.</p><p>När data är så lättillgänglig blir kritisk granskning av data och värdering av dess tillförlitlighet viktigt. Med hjälp av data som analyseras utifrån till exempel kön, sexualitet, klass och etnicitet kan också sociala orättvisor som fattigdom, låg utbildningsnivå och ojämlikhet lyftas fram och problematiseras. Detta kan i sin tur utgöra underlag för diskussioner kring hur hållbar utveckling kan uppnås.</p>"},"description":"<p>Geografisk kunskap har sitt ursprung i människans behov av att upptäcka och förstå sin omvärld och kunna orientera sig i den. Ämnet geografi är till sin karaktär tvärvetenskapligt och i ämnet integreras naturvetenskap och samhällsvetenskap utifrån en systemsyn. Det behandlar människans livsvillkor, naturmiljö och samhälle samt miljöförändringar i olika delar av världen över tid. I ämnet behandlas också frågor om hållbar utveckling och samhällets sårbarhet.</p>",
"vux":true,"purpose":"<p>Undervisningen i ämnet geografi ska syfta till att eleverna utvecklar kunskaper om jorden som ett sammanflätat, föränderligt och komplext system. Denna systemsyn är nödvändig för att kunna beskriva och analysera rumsliga mönster och processer lokalt, regionalt och globalt som ett resultat av samspel mellan människa, samhälle och natur.</p><p>Genom undervisningen ska eleverna ges möjlighet att utveckla kunskaper om jordens varierande livsmiljöer, deras utveckling, föränderlighet, resurser och sårbarhet, samt om möjligheter och problem med att möjliggöra hållbar utveckling. I samband med frågor om hållbar utveckling ska eleverna ges möjlighet att analysera till exempel konsekvenser av en klimatförändrad värld, tillgång till vattenresurser och odlingsbar mark, naturgivna risker och hot, naturresursanvändning och resurskonflikter samt social rättvisa och solidaritet utifrån olika perspektiv som kön, sexualitet, klass och etnicitet. Undervisningen ska leda till att eleverna utvecklar en global geografisk referensram där kunskaper om egen och andras livsmiljö är en del.</p><p>I undervisningen ska eleverna ges möjlighet att samla in, bearbeta, kritiskt tolka och värdera rumsliga data samt att formulera och visualisera resultat i form av texter, kartor, bilder, modeller, tabeller och diagram. Eleverna ska även ges möjlighet att utveckla kunskaper om samhällets behov av olika rumsliga data samt om hur stora informationsmängder kan hanteras med hjälp av digitala geografiska verktyg som geografiska informationssystem (GIS). Fältstudier, exkursioner, laborationer och övningar ska ingå i undervisningen för att observera, identifiera, kategorisera och analysera händelser och förändringar i omvärlden.</p>",
"goals":["Kunskaper om geografiska processer och geografins begrepp, teorier och modeller.",
"Kunskaper om olika natur- och kulturlandskap, om deras samband, utveckling och förändring över tid samt om samband mellan människa, samhälle och miljö.",
"Förmåga att analysera intressekonflikter med koppling till naturgivna risker och mänsklig verksamhet samt hur intressekonflikter påverkar jordens livsmiljöer och människans livsvillkor, ur perspektivet hållbar utveckling.",
"Kunskaper om företeelser i närmiljön och hur de kan relateras till andra platser och regioner på jorden.",
"Förmåga att använda olika geografiska källor, metoder och tekniker vid arbetet med geografisk analys samt att samla in, bearbeta, värdera och presentera geografisk information.",
"Kunskaper om samhällets behov av rumslig information och hur det kan tillgodoses.",
"Färdigheter i att använda digitala geografiska verktyg för att analysera och visualisera rumsliga förhållanden."],"someexcludes":true,"somefocuses":false}