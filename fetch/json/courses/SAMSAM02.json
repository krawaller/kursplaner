{"subject":"SAM",
"name":"Samhällskunskap 2",
"points":100,
"requirements":{"type":"OR",
"arr":["samhällskunskap 1a2",
"samhällskunskap 1b"]},
"instructiontext":"som bygger på kursen samhällskunskap 1a2 eller kursen samhällskunskap 1b.",
"code":"SAMSAM02",
"comment":"<h2>Begrepp i kursen samhällskunskap 2</h2><h3>Det nutida samhället</h3><p>För att förstå och kunna analysera dagens samhälle är ett historiemedvetande, kunskaper om samhällets framväxt, väsentligt. Kunskaper om det förflutna kan också vägleda människor inför kommande beslut.</p><p>Det kan till exempel handla om att undersöka hur nationalismen historiskt påverkat samhället och vilka konsekvenser det har idag eller hur de mänskliga rättigheterna vuxit fram som en självklar del av vårt samhälle. En stats historiska utveckling är bland annat beroende av den relation staten har till andra stater och även hur de ekonomiska villkoren ser ut och har sett ut. Det kan till exempel vara av betydelse om staten varit en koloni eller en kolonialmakt.</p><h3>Aktörens handlingsfrihet kontra strukturella villkor</h3><p>Med aktörers handlingsfrihet kontra strukturella villkor avses främst institutionella aktörers handlingsfrihet kontra internationella ekonomiska, sociala och kulturella villkor. Exempel på frågor kan vara: I vilken utsträckning har en nationalstat handlingsfrihet gällande sin ekonomiska politik kontra ekonomiska samarbeten som till exempel EMU? Vilket handlingsutrymme har ett företag kontra ekonomiska frizoner i andra delar av världen? En aktör kan även avse en individ och i vilken utsträckning denna äger handlingsfrihet kontra samhälleliga villkor.</p><h3>Tematisk fördjupning</h3><p>Tematisk fördjupning ger möjlighet att välja ett samhällstema att fördjupa sig i. Det kan till exempel vara ungdomskulturer, fattigdomsbekämpning i Asien, frihandelns konsekvenser för individer kontra miljö. I en tematisk fördjupning får eleverna pröva sina teoretiska kunskaper på ett empiriskt exempel.</p>",
"goaltext":"Kursen samhällskunskap 2 omfattar punkterna 1&mdash;5 under rubriken Ämnets syfte, med särskild betoning på punkterna 2 och 3. I kursen behandlas fördjupade kunskaper i ämnet.",
"goals":[1,2,2,1,1],
"level":"high",
"content":["Nationalekonomiska teoriers framväxt och genomslagskraft utifrån historiska villkor och motsättningar, till exempel merkantilism, ekonomisk liberalism, marxism , keynesianism och monetarism. Frågor om tillväxt, makt, inflytande, ett hållbart samhälle, miljö och resursfördelning i relation till de ekonomiska teorierna.",
"Det nutida samhällets politiska utveckling utifrån historiska ideologiska villkor, till exempel mänskliga rättigheter, nationalism, kolonialism och jämställdhet, i relation till maktfördelning och ekonomiska villkor. Frågor om aktörens handlingsfrihet kontra strukturella villkor.",
"Tematisk fördjupning i samhällsfrågor.",
"Tillämpning av samhällsvetenskapliga begrepp, teorier, modeller och metoder i arbetet med komplexa samhällsfrågor.",
"Källkritisk granskning, tolkning och värdering av information från olika medier och källor i arbetet med komplexa samhällsfrågor. Källhänvisning enligt vanliga system.",
"Muntlig och skriftlig presentation i olika former och med olika tekniker som är vanliga inom området, till exempel debatter, debattartiklar, rapporter och essäer."]}