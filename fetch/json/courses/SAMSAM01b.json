{"subject":"SAM",
"name":"Samhällskunskap 1b",
"points":100,
"requirements":"de kunskaper grundskolan ger eller motsvarande",
"notwith":{"type":"OR",
"arr":["samhällskunskap 1a1",
"samhällskunskap 1a2"]},
"instructiontext":"som bygger på de kunskaper grundskolan ger eller motsvarande. Betyg i kursen kan inte ingå i elevens examen tillsammans med betyg i kursen samhällskunskap 1a1 eller kursen samhällskunskap 1a2.",
"code":"SAMSAM01b",
"comment":"<h2>Begrepp i kursen samhällskunskap 1b</h2><h3>System</h3><p>Med system avses i första hand olika politiska system och deras funktion med fokus på hur makten fördelas i systemen samt hur de kan påverkas. Utöver konstitutionella system avses olika samhällssystem och deras funktion, till exempel den offentliga sektorn.</p><h3>Demokratimodeller</h3><p>Dessa modeller problematiserar begreppet demokrati utifrån olika perspektiv. Det kan handla om vad demokrati är, vilken roll medborgarna ska ha, hur det politiska systemet ska fungera. Demokrati kan organiseras på olika sätt utifrån hur ovanstående frågor besvaras. Inom demokratiteorin talar man ibland om till exempel den atenska och den liberala demokratimodellen. Det är även vanligt att skilja mellan den klassiska och den moderna demokratimodellen.</p><h3>Välfärdsteorier</h3><p>Med hjälp av välfärdsteorier betraktas välfärdsfrågor ur ett normativt perspektiv, dvs. hur välfärdsfrågor bäst kan behandlas. Utifrån en välfärdsteori formuleras olika välfärdsmodeller. Ibland skiljer man på tre grupper av välfärdsmodeller: den konservativa, den liberala och den skandinaviska.</p><h3>Kollektiva mänskliga rättigheter</h3><p>Traditionellt sett betraktas de mänskliga rättigheterna som individuella. Det kan dock ibland finnas skäl att se på kollektiva rättigheter och hur individuella och kollektiva rättigheter kan stå i konflikt med varandra. I de kollektiva mänskliga rättigheterna sker en förskjutning från individen till gruppen.</p><p>Kollektiva mänskliga rättigheter kan avse ursprungsbefolkningars rättigheter. I FN:s deklaration om ursprungsfolkens rättigheter från 2007 slås deras rätt till kultur, språk, anställning m.m. fast. Ursprungsbefolkningarna består idag av flera hundra miljoner människor. Förutsättningarna för att en ursprungsbefolknings mänskliga rättigheter ska kunna upprätthållas kan vara att det system som är grunden för gruppens försörjning erkänns. Det kan till exempel handla om naturresurser.</p><h3>Kategorier</h3><p>Kategorier kan vara indelningar som kön, sexualitet, klass, etnicitet, nationalitet, religiös tillhörighet och kulturell tillhörighet. Indelningarna skapar både gemenskap och utanförskap. De kategorier som individen tilldelas eller till viss del kan välja, skapar identitet och självbild. Kännetecken som utseende, beteende och språk underlättar för människor att sortera in varandra och sig själva i sociala kategorier och grupper. Det är kategorierna som sådana och de mekanismer som är verksamma i människans kategoriserande som studeras.</p><h3>Analys i kunskapskravet</h3><p><em>Eleven kan <strong>översiktligt</strong> redogöra för och analysera olika samhällens organisation och samhällsförhållanden samt de bakomliggande idéerna. Eleven kan också <strong>översiktligt</strong> redogöra för de mänskliga rättigheterna. I sin analys förklarar eleven <strong>enkla</strong> samband och drar <strong>enkla</strong> slutsatser om likheter och skillnader mellan olika samhällens organisation.</em></p><p>Den sista meningen om analys syftar på den analys som efterfrågas i den första meningen. Att redogöra för de mänskliga rättigheterna behöver alltså inte kopplas till analysen, utan kan ses som en mer separat del. Samma resonemang gäller även för motsvarande kunskapskrav för C och A.</p>",
"goaltext":"Kursen samhällskunskap 1b omfattar punkterna 1&mdash;5 under rubriken Ämnets syfte. I kursen behandlas grundläggande kunskaper i ämnet.",
"goals":[1,1,1,1,1],
"level":"basic",
"content":["Demokrati och politiska system på lokal och nationell nivå samt inom EU. Internationella och nordiska samarbeten. Medborgarnas möjligheter att påverka politiska beslut på de olika nivåerna. Maktfördelning och påverkansmöjligheter i olika system och på olika nivåer utifrån grundläggande demokratimodeller och den digitala teknikens möjligheter. Politiska ideologier och deras koppling till samhällsbyggande och välfärdsteorier.",
"De mänskliga rättigheterna; vilka de är, hur de förhåller sig till stat och individ och hur man kan utkräva sina individuella och kollektiva mänskliga rättigheter.",
"Folkrätten i väpnade konflikter. Den internationella humanitära rätten och skyddet för civila i väpnade konflikter.",
"Arbetsmarknad, arbetsrätt och arbetsmiljö. Arbetsmarknadens parter, deras olika roller och betydelse för samhällsutvecklingen. Arbetsmarknadens sätt att fungera, anställningsvillkor.",
"Gruppers och individers identitet, relationer och sociala livsvillkor med utgångspunkt i att människor grupperas utifrån kategorier som skapar både gemenskap och utanförskap.",
"Samhällsekonomi, till exempel ekonomiska strukturer och flöden i Sverige och internationellt. Försörjning, tillväxt och företagande, resursanvändning och resursfördelning utifrån olika förutsättningar.",
"Privatekonomi. Hushållets inkomster, utgifter, tillgångar och skulder. Konsumenträtt samt konsumtion i förhållande till behov och resurser. Hur privatekonomin påverkas av samhällsekonomiska förändringar.",
"Massmediers och informationsteknikens roll i samhället. Deras möjligheter att påverka människor och samhällsutvecklingen samt de möjligheter de ger människor att påverka. Mediers innehåll och nyhetsvärdering.",
"Samhällsvetenskapliga begrepp, teorier, modeller och metoder i samband med undersökningar av samhällsfrågor och samhällsförhållanden. Exempel på metoder för att samla in information är intervju, enkät och observation. Exempel på metoder för att bearbeta information är statistiska metoder, samhällsvetenskaplig textanalys, argumentationsanalys och källkritik.",
"Presentation i olika former och med olika tekniker med betoning på det skriftliga och muntliga, till exempel debatter, debattartiklar och rapporter."]}