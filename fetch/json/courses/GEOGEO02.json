{"subject":"GEO",
"name":"Geografi 2",
"points":100,
"requirements":"geografi 1",
"instructiontext":"som bygger på kursen geografi 1. ",
"code":"GEOGEO02",
"comment":"<h2>Begrepp i kursen geografi 2</h2><h3>Hållbara städer</h3><p>Över hälften av jordens befolkning bor idag i städer och städerna fortsätter att växa snabbt. Begreppet <em>hållbara städer</em> tar sin utgångspunkt i staden som ett system där strävan efter största möjliga resurseffektivitet är i fokus. Att bygga hållbara städer innebär att utveckla miljöeffektiva lösningar som kan integreras med andra funktioner i en stad. För att ett hållbart kretslopp inom staden ska kunna skapas krävs att olika delsystem samverkar. Viktiga delsystem är stadsplanering, infrastruktur (energi, vatten, avfall), kommunikation, transporter samt offentliga tjänster.</p><p><strong>Den globala spelplanen</strong></p><p><em>Den globala spelplanen</em>är ett begrepp som används för att beskriva globaliseringens effekter vad det gäller den globala ekonomin. Globaliseringsprocessen har påverkat kommunikation, handel och transporter. Innovationer och nyheter sprids snabbt med hjälp av internet och nya tekniker. Producenter och konsumenter kan via internet jämföra utbud, priser, kvalitet, åtaganden och betalningsvillkor. Den globala spelplanen ger till exempel möjligheter för konsumenter att utöva påtryckning och förändring när det till exempel gäller barnarbete, miljöfarlig verksamhet och bättre arbetsmiljö.</p><h3>Samhällets sårbarhet</h3><p>Samhällets sårbarhet kopplas idag ofta ihop med klimatförändringar, extremt väder och hållbar utveckling. Samhället är sårbart för olika funktionsstörningar som en följd av exempelvis översvämningar, vulkanutbrott, vattenburen virussmitta eller terroristbrott. Analyser av samhällets sårbarhet mot olika typer av störningar i fred, kris och krig, till exempel el-, vatten-, gas- och teleavbrott och översvämningar genomförs fortlöpande av organisationer, myndigheter och företag. I Sverige har till exempel samtliga kommuner i landet i uppdrag av regeringen att kartlägga den egna kommunens sårbarhet. Att anlägga olika perspektiv, till exempel ett genusperspektiv, när analys av samhällets, platsers eller gruppers sårbarhet görs, är ett sätt att synliggöra de ojämlika livsvillkor som människor lever under. Resultatet kan användas för att diskutera och föreslå åtgärder som leder till att minska de sociala orättvisorna och i förlängningen ett mer hållbart samhälle.</p><h3>Resiliens</h3><p><em>Resiliens</em>avser en långsiktig förmåga hos ett system att motstå olika störningar och förändringar för att kunna fortsätta att utvecklas. För ett ekosystem som en skog kan störningar orsakas av stormar, skogsbränder och miljögifter. Social resiliens avser förmågan hos ett samhälle att återhämta sig efter exempelvis en naturkatastrof eller en terroraktion. Resiliens är idag ett centralt begrepp inom hållbar utveckling.</p><h3>Visualisering av geografisk information i karta</h3><p>Geografer arbetar ofta med visualiseringar i karta och animationer. Inslag i nyhetsprogram på tv och väderrapportering är exempel på när geografisk information presenteras med hjälp av visualiseringar och animationer.</p>",
"goaltext":"Kursen geografi 2 omfattar punkterna 1&mdash;7 under rubriken Ämnets syfte. I kursen behandlas fördjupade kunskaper i ämnet.",
"goals":[1,1,1,1,1,1,1],
"level":"high",
"content":["Samhällsplanering i ett rumsligt perspektiv kopplat till befolkningsutveckling och befolkningsprognoser, markanvändningsfrågor och hållbar utveckling.",
"Lokalisering av bebyggelse och infrastruktur samt olika perspektiv på hållbar utveckling. Miljökonsekvensbeskrivning, regionalpolitik, fysisk planering och andra planeringsformer och metoder som samhället kan använda för att påverka och styra rumslig utveckling.",
"Stadsplanering och frågan om hållbara städer. Städernas snabba tillväxt i relation till miljöproblem, segregering och behov av planering, till exempel lokalisering av bostadsområden, energianvändning och infrastruktur. Urbana ekosystemtjänster.",
"Lokalsamhället i ett globalt perspektiv. Näringsliv och företag som miljöaktörer i en global ekonomi och den globala ekonomins påverkan på lokalsamhället. Olika aktörers miljöpolicy, etik och produktion i relation till uppförandekoder och miljömärkning.",
"Turismnäringen och dess påverkan på kulturell, ekonomisk och ekologisk utveckling i globalt och lokalt perspektiv.",
"Klimatförändringar, den globala spelplanen om strategier och modeller för klimatanpassning och utsläppsminskningar samt konsensusbyggande och intressedialoger.",
"Gränsöverskridande miljöproblem, till exempel luftföroreningar, klimatförändring och vattenfrågor i relation till gränsöverskridande planering och alternativa lösningar. Monitoring, planering och utveckling. Globala och nationella styrdokument samt lokala miljöpolicyer.",
"Samhällets sårbarhet och resiliens. Platsers och regioners sårbarhet inför naturgivna risker och hot. Risker och hot förknippade med det moderna samhällets specialisering inom teknik-, energi- och varuförsörjning samt hur sådana risker och hot kan förebyggas och bemötas.",
"Insamling och bearbetning av rumsliga data, till exempel genom fältstudier, exkursioner, laborationer och övningar. Värdering, analys och visualisering av rumsliga data. Bearbetning av data i datormiljö och med enkla statistiska metoder.",
"Framställning av tematiska kartor. Grunderna i geografiska informationssystem (GIS) och visualisering av geografisk information i karta. Digitala verktyg för lägesbestämning."]}