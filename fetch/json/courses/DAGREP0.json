{"subject":"DAG",
"name":"Repertoar för yrkesdansare",
"points":100,
"code":"DAGREP0",
"goaltext":"Kursen repertoar för yrkesdansare omfattar punkterna 1&mdash;4 och 7&mdash;8 under rubriken Ämnets syfte, med särskild betoning på punkt 4. I kursen behandlas färdigheter på avancerad nivå.",
"goals":[1,1,1,2,0,0,1,1],
"level":"normal",
"content":["Koder och konventioner för repetitionsarbete. Repetitionsprocessens delar, dvs. förberedelse, uppvärmning, memorering av rörelser och feedback och kontinuerligt deltagande i repetitionerna samt sambandet mellan repetitionsprocess och det konstnärliga resultatet.",
"Repetitionsprocess. Samarbete och interaktion med andra, ansvarstagande för både eget och gemensamt arbete. Dansteknisk och konstnärlig problemlösning.",
"Instudering av olika typer av repertoar, både solo- och ensemblearbete. Analys, tolkning och gestaltning av koreografi med betoning på gestaltningsprocessen. I klassisk specialisering ingår tåspetsteknik för den kvinnliga dansen beroende på repertoar.",
"Olika metoder för inlärning av koreografiskt material. Metoder för olika typer av gestaltningar som till exempel rollanalys och rollgestaltningar.",
"Träning i att förmedla olika typer av uttryck till publiken inom ramen för koreografiers historiska och estetiska sammanhang. Musikalisk tolkning av koreografier. Spatial uppfattning i förhållande till den egna kroppen, andra medverkande och rummet.",
"Koreografiers estetiska utgångspunkter och förhållningssätt till formspråk, musik, rum och publiken samt det sammanhang dansen presenteras i. Koreografiers syn på kropp, genus och etnicitet samt det historiska och kulturella sammanhang där dessa aspekter ingår.",
"Etiska förhållningssätt och upphovsrätt när det gäller olika typer av musik och dansrepertoar.",
"Begrepp som till exempel uttryck och närvaro. Metoder för att analysera, diskutera och reflektera över arbetsprocessen, den egna arbetsinsatsen och resultatet."]}