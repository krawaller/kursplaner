{"subject":"BIO",
"name":"Biologi 1",
"points":100,
"requirements":"grundskolans kunskaper eller motsvarande",
"instructiontext":"som bygger på grundskolans kunskaper eller motsvarande.",
"code":"BIOBIO01",
"comment":"<h2>Begrepp i kursen biologi 1</h2><h3>Ekosystemtjänster</h3><p>Begreppet <em>ekosystemtjänster</em> betonar människans beroende av naturen. Genom att beskriva processer i ekosystemen i termer av tjänster kan eleverna bli medvetna om att det ligger i vårt intresse att skaffa kunskaper om och förvalta olika ekosystem. Begreppet har på så sätt tydliga kopplingar till frågor om hållbar utveckling och synliggör biologins betydelse för individ och samhälle. Till ekosystemtjänster räknas både produkter som vatten, mat och råvaror, och processer som pollinering av växter, rening av vatten och cirkulation av näringsämnen. En annan ekosystemtjänst är möjligheten till friluftsliv och naturupplevelser.</p><h3>Enkla statistiska metoder</h3><p>Enkla statistiska metoder kan till exempel vara lägesmått och spridningsmått eller chi-2-test och T-test.</p><h3>Genetiska data</h3><p>Genetiska data kan användas för att studera släktskap, till exempel genom att jämföra olika arters genom.</p>",
"judgehelp":"<h2>Begrepp i kunskapskraven för biologi 1</h2><h3>Kursens olika områden</h3><p><em>Kursens olika områden</em> syftar på de fyra kunskapsområdena i det centrala innehållet.</p><h3>Biologiska samband</h3><p><em>Biologiska samband</em> syftar på flera olika punkter i det centrala innehållet, till exempel:</p><ul><li><em>Ekosystemens struktur och dynamik…</em></li><li><em>Populationers storlek…</em></li><li><em>Genernas uttryck…</em></li><li><em>Evolutionens mekanismer…</em></li></ul><h3>Frågor</h3><p>Uttrycken enkla och komplexa frågor återkommer i kunskapskraven. Även om eleven visar olika kvalitet i sin förmåga att analysera, söka svar på och ställa frågor så ska undervisningen ge alla elever möjlighet att möta olika slags frågor. Ofta kan en och samma fråga leda till undersökningar, diskussioner och beskrivningar av allt ifrån lätt identifierbara till komplexa samband.</p>",
"goaltext":"Kursen biologi 1 omfattar punkterna 1&mdash;5 under rubriken Ämnets syfte.",
"goals":[1,1,1,1,1],
"level":"normal",
"content":{"Ekologi":["Ekosystemens struktur och dynamik. Energiflöden och kretslopp av materia samt ekosystemtjänster.",
"Naturliga och av människan orsakade störningar i ekosystem med koppling till frågor om bärkraft och biologisk mångfald.",
"Populationers storlek, samhällens artrikedom och artsammansättning samt faktorer som påverkar detta.",
"Ekologiskt hållbar utveckling lokalt och globalt samt olika sätt att bidra till detta."],
"Genetik":["Eukaryota och prokaryota cellers egenskaper och funktion.",
"Arvsmassans uppbyggnad samt ärftlighetens lagar och mekanismer. Celldelning, dna-replikation och mutationer.",
"Genernas uttryck. Proteinsyntes, monogena och polygena egenskaper, arv och miljö.",
"Genetikens användningsområden. Möjligheter, risker och etiska frågor."],
"Evolution":["Naturvetenskapliga teorier om livets uppkomst och utveckling.",
"Evolutionens mekanismer, till exempel naturligt urval och sexuell selektion samt deras betydelse för artbildning.",
"Organismers beteende samt beteendets betydelse för överlevnad och reproduktiv framgång.",
"Släktträd och principer för indelning av organismvärlden. Organismernas huvudgrupper och evolutionära historia.",
"Biologins idéhistoria med tyngdpunkt på evolutionen."],
"Biologins karaktär och arbetsmetoder":["Vad som kännetecknar en naturvetenskaplig frågeställning.",
"Modeller och teorier som förenklingar av verkligheten. Hur de förändras över tid.",
"Det experimentella arbetets betydelse för att testa, omvärdera och revidera hypoteser, teorier och modeller.",
"Avgränsningar och studier av problem och frågor med hjälp av biologiska resonemang.",
"Planering och genomförande av fältstudier, experiment och observationer samt formulering och prövning av hypoteser i samband med dessa.",
"Utvärdering av resultat och slutsatser genom analys av metodval, arbetsprocess och felkällor.",
"Fältstudier och undersökningar inom ekologi inklusive användning av modern utrustning. Simulering av evolutionära mekanismer, till exempel naturligt urval. Hur man identifierar organismer. Mikroskopering vid till exempel studier av celler eller celldelning.",
"Bearbetning av biologiska data med enkla statistiska metoder.",
"Användning av genetiska data för studier av biologiska sammanhang.",
"Ställningstagande i samhällsfrågor utifrån biologiska förklaringsmodeller, till exempel frågor om hållbar utveckling."]}}