{"subject":"SVA",
"name":"Svenska som andraspråk 2",
"points":100,
"requirements":"svenska som andraspråk 1",
"instructiontext":"som bygger på kursen svenska som andraspråk 1.",
"code":"SVASVA02",
"comment":"<h2>Begrepp i kursen svenska som andraspråk 2</h2><h3>Språklig variation</h3><p>Det finns en <em>språklig variation</em> både i Sverige och inom det svenska språket. Sverige har ett majoritetsspråk, fem minoritetsspråk och ytterligare cirka 200 språk som invånare i Sverige talar som modersmål. I undervisningen finns möjligheter att ta upp frågor som vad som skiljer ett språk från en dialekt, varför samiska är ett minoritetsspråk medan arabiska inte är det, hur teckenspråket skiljer sig från talade språk och många andra frågeställningar.</p><p>Undervisningen skabehandla<em>språksläktskap</em>. Här finns möjlighet att belysa vilka språk som liknar svenskan, exempelvis de nordiska språken, men också svenskans relation med andra språk, såsom elevernas modersmål.</p><p>Undervisningen ska också behandla <em>språkförändringar</em>.Språk har förändrats i historien och håller fortgående på att förändras – vi lever mitt i språkhistorien. En utgångspunkt för studiet av språkförändring kan vara en språkförändring som just nu pågår och som eleverna har stött på och kanske reflekterat över. I momentet språkförändring ingår både mekanismerna bakom språkförändring – hur det kommer sig att språk förändras – och hur man kan förhålla sig till sådana förändringar.</p><h3>Jämförelse mellan svenska och andra språk</h3><p>I svenska som andraspråk 2 ska undervisningen behandla jämförelser mellan svenskan, elevernas modersmål och andra språk som eleverna har kunskaper i. Det kan till exempel vara engelska, de nordiska språken eller språk som har släktskap med eller uppvisar likheter med elevernas modersmål. Jämförelserna kan öppna för diskussioner om språksituationerna i elevernas modersmålsländer, exempelvis med hjälp av begrepp som majoritetsspråk och minoritetsspråk.</p>",
"goaltext":"Kursen svenska som andraspråk 2 omfattar punkterna 1&mdash;8 under rubriken Ämnets syfte.",
"goals":[1,1,1,1,1,1,1,1],
"level":"normal",
"content":["Muntliga utredande och argumenterande presentationer i och inför en grupp. Strategier för att förstå och göra sig förstådd i samtal, diskussioner och presentationer. Deltagande i samtal och diskussioner, där språk, innehåll och disposition anpassats till syfte och mottagare, och där argument används för att tydliggöra egna åsikter och bemöta andras argument.",
"Skriftlig framställning av utredande och argumenterande texter. Strategier för att skriva olika typer av texter som är anpassade efter ämne, syfte, mottagare. Textuppbyggnad, textmönster och språkliga drag i framför allt utredande och argumenterande texter. Referat- och citatteknik samt hänvisningar till olika källor.",
"Svenska språkets ordförråd och struktur i olika kommunikationssituationer.",
"Läsning av och samtal om texter som används i vardags-, samhälls-, studie- och arbetsliv.",
"Läsning av och samtal om skönlitteratur författad av såväl kvinnor som män från olika kulturer och tider som ger underlag för att utveckla språket och samtala om berättarstrukturer, allmänmänskliga teman och vanliga litterära motiv.",
"Språklig variation i Sverige och i det svenska språket. Språksläktskap och språkförändringar. Svenskans, invandrarspråkens, minoritetsspråkens, teckenspråkets och dialekternas ställning och status.",
"Jämförelse mellan svenska, elevens modersmål och andra språk som eleven har kunskaper i."]}