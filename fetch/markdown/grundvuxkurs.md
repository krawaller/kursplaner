#Biologi

Kurskod: GRNBIO2

Verksamhetspoäng: 150

Naturvetenskapen har sitt ursprung i människans nyfikenhet och behov av att veta mer om sig själv och sin omvärld. Kunskaper i biologi har stor betydelse för samhällsutvecklingen inom områden som hälsa, naturbruk och miljö. Med kunskaper om naturen och människan får människor redskap för att påverka sitt eget välbefinnande, men också för att bidra till en hållbar utveckling.

##Syfte

Undervisningen i kursen biologi inom kommunal vuxenutbildning på grund­ läggande nivå syftar till att eleven utvecklar kunskaper om biologiska sam­ manhang samt nyfikenhet på och intresse för att veta mer om människan och naturen. Genom undervisningen ska eleven ges möjlighet att formulera frågor om naturen och människan utifrån egna upplevelser och aktuella händelser. Vidare ska undervisningen ge eleven förutsättningar att söka svar på frågor med hjälp av både systematiska undersökningar och olika typer av källor. På så sätt ska undervisningen bidra till att eleven utvecklar ett kritiskt tänkande kring sina egna resultat, andras argument och olika informationskällor. Genom undervisningen­ ska eleven också utveckla förståelse för att påståenden kan prövas och värderas med hjälp av naturvetenskapliga arbetsmetoder.

Undervisningen ska ge eleven möjlighet att använda och utveckla kun­ skaper och redskap för att formulera egna och granska andras argument i sammanhang där kunskaper i biologi har betydelse. Därigenom ska eleven ges förutsättningar att hantera praktiska, etiska och estetiska valsituationer som rör hälsa, naturbruk och ekologisk hållbarhet.

Undervisningen ska även bidra till att eleven utvecklar förtrogenhet med biologins begrepp, modeller och teorier samt förståelse för hur dessa utvecklas i samspel med erfarenheter från undersökningar av naturen och människan. Vidare ska undervisningen bidra till att eleven utvecklar förmågan att samtala om, tolka och framställa texter och bilder med naturvetenskapligt innehåll.

Undervisningen ska skapa förutsättningar för eleven att skilja mellan natur­ vetenskapliga och andra sätt att skildra omvärlden. Genom undervisningen ska eleven få inblick i naturvetenskapens världsbild med evolutionsteorin som grund samt få perspektiv på hur den har utvecklats och vilken kulturell påverkan­ den har haft.

##Ämnesmål

Genom undervisningen i kursen biologi ska eleven ges förutsättningar att utveckla sin förmåga att

*    använda kunskaper i biologi för att granska information, kommunicera och ta ställning i frågor som rör hälsa, naturbruk och ekologisk hållbarhet,
*    genomföra systematiska undersökningar i biologi, och
*    använda biologins begrepp, modeller och teorier för att beskriva och förklara biologiska samband i människokroppen, naturen, samhället och arbetslivet.

##Centralt innehåll

###Natur och samhälle

*    Ekologisk hållbarhet och biologisk mångfald. Samhällsdiskussioner om detta, till exempel i samband med naturbruk och konsumtion.
*    Ekosystems energiflöden och kretslopp av materia. Fotosyntes och förbränning.
*    Ekosystem, samband mellan populationer och tillgängliga resurser i ekosystem.
*    Aktuella samhällsfrågor som rör biologi.

###Kropp och hälsa

*    Människors hälsa, sjukdom och sexualitet. Virus, bakterier, infektioner och smittspridning.
*    Evolutionens mekanismer, ärftlighet och förhållandet mellan arv och miljö. Genteknikens möjligheter och risker och etiska frågor som tekniken väcker.
*    Kroppens celler, organ och organsystem och deras uppbyggnad, funktion och samverkan. Evolutionära jämförelser mellan människan och andra organismer.

###Biologin och världsbilden

*    Historiska och nutida upptäckter inom biologiområdet. Upptäckternas betydelse för, samhället och människors levnadsvillkor.
*    Aktuella forskningsområden inom biologi.
*    Naturvetenskapliga teorier om livets uppkomst. Livets utveckling och mångfald utifrån evolutionsteorin.
*    De biologiska modellernas och teoriernas användbarhet, begränsningar, giltighet och föränderlighet.

###Biologins metoder och arbetssätt

*    Fältstudier och experiment. Formulering av enkla frågeställningar, planering, utförande och utvärdering.
*    Dokumentation av undersökningar med tabeller, diagram, bilder och skriftliga rapporter.
*    Hur organismer identifieras, sorteras och grupperas utifrån släktskap och utveckling.
*    Sambandet mellan biologiska undersökningar och utveckling av begrepp, modeller och teorier.
*    Källkritisk granskning av information och argument som eleven möter i olika källor och samhällsdiskussioner med koppling till biologi.

##Kunskapskrav

###Betyget E

Eleven har **grundläggande** kunskaper om samspelet mellan människa, samhälle och natur, och visar det genom att föra **enkla och till viss del underbyggda** resonemang om orsaker till och konsekvenser av befolknings­ fördelning, migration, klimat, vegetation och klimatförändringar i olika delar av världen. Eleven kan även använda geografiska begrepp på ett **i huvudsak fungerande** sätt. Eleven kan undersöka var olika varor och tjänster produceras och konsumeras, och beskriver då **enkla** geografiska mönster av handel och kommunikation samt för **enkla och till viss del underbyggda** resonemang om hur dessa mönster ser ut och hur de har förändrats över tid samt orsaker till och konsekvenser av detta. Eleven för **enkla och till viss del underbyggda** resonemang om klimatförändringar och olika förklaringar till dessa samt deras konsekvenser för människa, samhälle och miljö i olika delar av världen.

Eleven kan undersöka omvärlden och använder då kartor och andra geo­ grafiska källor, teorier, metoder och tekniker på ett **i huvudsak fungerande** sätt, samt för **enkla och till viss del underbyggda** resonemang om olika källors trovärdighet och relevans. Vid fältstudier använder eleven kartor och andra verktyg på ett **i huvudsak fungerande** sätt. Eleven har **grundläggande** kun­ skaper om Sveriges, Nordens, Europas och världsdelarnas namngeografi och visar det genom att med **viss säkerhet** beskriva lägen på och storleksrelationer mellan olika geografiska objekt.

Eleven kan resonera om olika ekologiska, ekonomiska och sociala hållbar­ hetsfrågor och redogör då för **enkla och till viss del underbyggda** förslag på lösningar där några konsekvenser för människa, samhälle och natur vägs in.

###Betyget C

Eleven har **goda** kunskaper om samspelet mellan människa, samhälle och natur, och visar det genom att föra **utvecklade och relativt väl underbyggda** resonemang om orsaker till och konsekvenser av befolkningsfördelning, migration, klimat, vegetation och klimatförändringar i olika delar av världen. Eleven kan även använda geografiska begrepp på ett **relativt väl fungerande** sätt. Eleven kan undersöka var olika varor och tjänster produceras och kon­ sumeras, och beskriver då **förhållandevis komplexa** geografiska mönster av handel och kommunikation samt för **utvecklade och relativt väl underbyggda** resonemang om hur dessa mönster ser ut och hur de har förändrats över tid samt orsaker till och konsekvenser av detta. Eleven för **utvecklade och relativt väl underbyggda** resonemang om klimatförändringar och olika förklaringar till dessa samt deras konsekvenser för människa, samhälle och miljö i olika delar av världen.

Eleven kan undersöka omvärlden och använder då kartor och andra geo­ grafiska källor, teorier, metoder och tekniker på ett **relativt väl fungerande** sätt, samt för **utvecklade och relativt väl underbyggda** resonemang om olika källors trovärdighet och relevans. Vid fältstudier använder eleven kartor och andra verktyg på ett **relativt ändamålsenligt** sätt. Eleven har **goda** kunskaper om Sveriges, Nordens, Europas och världsdelarnas namngeografi och visar det genom att med **relativt god säkerhet** beskriva lägen på och storleksrelationer mellan olika geografiska objekt.

Eleven kan resonera om olika ekologiska, ekonomiska och sociala hållbar­ hetsfrågor och redogör då för **utvecklade och relativt väl underbyggda** förslag på lösningar där några konsekvenser för människa, samhälle och natur vägs in.

###Betyget A

Eleven har **mycket goda** kunskaper om samspelet mellan människa, samhälle och natur, och visar det genom att föra **välutvecklade och väl underbyggda** resonemang om orsaker till och konsekvenser av befolkningsfördelning, migra­ tion, klimat, vegetation och klimatförändringar i olika delar av världen. Eleven kan även använda geografiska begrepp på ett **väl fungerande** sätt. Eleven kan undersöka var olika varor och tjänster produceras och konsumeras, och beskriver då **komplexa** geografiska mönster av handel och kommunikation samt för **välutvecklade och väl underbyggda** resonemang om hur dessa möns­ ter ser ut och hur de har förändrats över tid samt orsaker till och konsekven­ ser av detta. Eleven för **välutvecklade och väl underbyggda** resonemang om klimatförändringar och olika förklaringar till dessa samt deras konsekvenser för människa, samhälle och miljö i olika delar av världen.

Eleven kan undersöka omvärlden och använder då kartor och andra geo­ grafiska källor, teorier, metoder och tekniker på ett **väl fungerande** sätt, samt för **välutvecklade och väl underbyggda** resonemang om olika källors trovärdighet­ och relevans. Vid fältstudier använder eleven kartor och andra verktyg på ett **ändamålsenligt och effektivt** sätt. Eleven har **mycket goda** kun­skaper om Sveriges, Nordens, Europas och världsdelarnas namngeografi och visar det genom att med **god säkerhet** beskriva lägen på och storleksrelationer mellan olika geografiska objekt.

Eleven kan resonera om olika ekologiska, ekonomiska och sociala hållbar­ hetsfrågor och redogör då för **välutvecklade och väl underbyggda** förslag på lösningar där några konsekvenser för människa, samhälle och natur vägs in.




#Hem- och konsumentkunskap

Kurskod: GRNHEM2

Verksamhetspoäng: 50

Livet i hem och familj har en central betydelse för människan. Våra vanor i hemmet påverkar såväl individens och familjens välbefinnande som sam­hället och naturen. Kunskaper om konsumentfrågor och arbetet i hemmet ger människor viktiga verktyg för att skapa en fungerande vardag och kunna göra medvetna val som konsumenter med hänsyn till hälsa, ekonomi och miljö.

##Syfte

Undervisningen i kursen hem- och konsumentkunskap inom kommunal vuxenutbildning­ på grundläggande nivå syftar till att eleven utvecklar kun­ skaper om arbetsuppgifter, ekonomi och konsumtion i hemmet och varda­ gen. Undervisningen syftar vidare till att eleven utvecklar förståelse för vilka konsekvenser de dagliga valen och handlingarna i hemmet och på fritiden får för människa, samhälle och natur. Kursen utgår från perspektiven hälsa, resurs­ hushållning, kulturella erfarenheter och företeelser samt jämställdhet.

Genom undervisningen ska eleven ges möjlighet att utveckla förmågan att värdera och hantera information och reklam som riktar sig till hushållet och därigenom ges ökad beredskap att fatta välgrundade beslut i frågor som rör verksamheterna där. Undervisningen ska också bidra till att eleven utvecklar kunskaper om privatekonomi, planering, sparande, krediter och lån samt om konsumentens rättigheter och skyldigheter.

Undervisningen ska bidra till att eleven utvecklar kunskap om, och ges möjlighet att reflektera över, sambandet mellan jämställdhet och arbets­ fördelningen i hemmet. Undervisningen ska även ge eleven möjlighet att utveckla kunskaper om kulturella variationer och traditioner i olika hushåll när det gäller verksamheter, livsstilar och relationen mellan människor.

Undervisningen ska bidra till att eleven utvecklar förtrogenhet med ämnets centrala typer av texter, uttryck och begrepp samt förmågan att ta ställning till muntlig och skriftlig information och budskap från olika källor och medier.

##Ämnesmål

Genom undervisningen i kursen hem- och konsumentkunskap ska eleven ges förutsättningar att utveckla sin förmåga att

*    beskriva, hantera och lösa praktiska situationer i hemmet och vardagen,
*    reflektera över konsumentens rättigheter och skyldigheter, och
*    reflektera över, diskutera och värdera val och handlingar i hemmet och var­ dagen, utifrån perspektiven hälsa, ekonomi och hållbar utveckling.

##Centralt innehåll

*    Hem och boende: olika sätt att bo, hemmets skötsel och hygien samt ­redskap och teknisk utrustning för att sköta ett hem
*    Mat och måltider utifrån olika perspektiv: näringsvärde och hälsa, kostnader, planering, arbetsfördelning och samarbete, tillagning, recept och redskap, estetiska värden, miljöeffekter, traditioner och gemenskap.
*    Vardagsliv i olika skeden av livet: livsstil och fritidssysselsättning.
*    Konsumtion: reklamens budskap och form samt konsumentens rättigheter och skyldigheter. Konsumtionens konsekvenser för vardagsekonomin och miljön. Informationssökning i olika källor och medier samt värdering av informationen.
*    Relationer och hälsa: jämställdhet och juridiska frågor.
*    Vardagsekonomi: planering, lån och ränta.

##Kunskapskrav

###Betyget E

Eleven kan föra **enkla och till viss del underbyggda** resonemang om hur olika arbetsuppgifter i en bostad och i vardagen kan planeras och genomföras samt hur olika redskap används. Dessutom kan eleven föra **enkla** resonemang om hur varierade och balanserade måltider kan sättas samman och anpassas till individuella behov.

Eleven gör jämförelser mellan olika konsumtionsalternativ och för då **enkla** resonemang med **viss koppling** till konsekvenser för privatekonomi. Eleven kan beskriva och föra **enkla och till viss del underbyggda** resonemang om grundläggande rättigheter och skyldigheter för konsumenter och ge exempel på hur de används i olika konsumtionssituationer.

Eleven kan föra **enkla och till viss del underbyggda** resonemang kring kon­ sekvenser av olika konsumtionsval och handlingar i hemmet och vardagslivet utifrån frågor som rör en hållbar social, ekonomisk och ekologisk utveckling samt livsstil, hälsa och privatekonomi.

###Betyget C

Eleven kan föra **utvecklade och relativt väl underbyggda** resonemang om hur olika arbetsuppgifter i en bostad och i vardagen kan planeras och genomföras samt hur olika redskap används. Dessutom kan eleven föra **utvecklade** resone­mang om hur varierade och balanserade måltider kan sättas samman och anpassas till individuella behov.

Eleven gör jämförelser mellan olika konsumtionsalternativ och för då **utvecklade** resonemang med **relativt god koppling** till konsekvenser för privat­ ekonomi. Eleven kan beskriva och föra **utvecklade och relativt väl under­ byggda** resonemang om grundläggande rättigheter och skyldigheter för konsu­menter och ge exempel på hur de används i olika konsumtionssituationer.

Eleven kan föra **utvecklade och relativt väl underbyggda** resonemang kring konsekvenser av olika konsumtionsval och handlingar i hemmet och vardagslivet utifrån frågor som rör en hållbar social, ekonomisk och ekologisk utveckling­ samt livsstil, hälsa och privatekonomi.

###Betyget A

Eleven kan föra **välutvecklade och väl underbyggda** resonemang om hur olika arbetsuppgifter i en bostad och i vardagen kan planeras och genomföras samt hur olika redskap används. Dessutom kan eleven föra **välutvecklade** resone­mang om hur varierade och balanserade måltider kan sättas samman och anpassas till individuella behov.

Eleven gör jämförelser mellan olika konsumtionsalternativ och för då **välutvecklade** resonemang med **god koppling** till konsekvenser för privat­ ekonomi. Eleven kan beskriva och föra **välutvecklade och väl underbyggda** resonemang om grundläggande rättigheter och skyldigheter för konsumenter och ge exempel på hur de används i olika konsumtionssituationer.

Eleven kan föra **välutvecklade och väl underbyggda** resonemang kring kon­sekvenser av olika konsumtionsval och handlingar i hemmet och vardagslivet utifrån frågor som rör en hållbar social, ekonomisk och ekologisk utveckling samt livsstil, hälsa och privatekonomi.



#Historia

Kurskod: GRNHIS2

Verksamhetspoäng: 150

Människans förståelse av det förflutna är inflätad i hennes föreställningar om samtiden och perspektiv på framtiden. På så sätt påverkar det förflutna både våra liv i dag och våra val inför framtiden. Kvinnor och män har i alla tider skapat historiska berättelser för att tolka verkligheten och påverka sin omgivning. Ett historiskt perspektiv ger oss redskap att förstå och förändra vår egen tid.

##Syfte

Undervisningen i kursen historia inom kommunal vuxenutbildning på grund­ läggande nivå syftar till att eleven utvecklar såväl kunskaper om historiska sammanhang, som sin historiska bildning och sitt historiemedvetande. Detta innebär en insikt om att det förflutna präglar vår syn på nutiden och därmed uppfattningen om framtiden. Undervisningen ska ge eleven förutsättningar att utveckla kunskaper om historiska förhållanden, begrepp och metoder samt om hur historia kan användas för olika syften. Den ska också bidra till att eleven utvecklar historiska kunskaper om likheter och skillnader i människors levnadsvillkor och värderingar. Därigenom ska eleven få förståelse för olika kulturella sammanhang och levnadssätt.

Undervisningen ska ge eleven förutsättningar att utveckla en historisk referensram och reflektera kritiskt över den. Vidare ska eleven få möjlighet att utveckla en kronologisk överblick över hur kvinnor och män genom tiderna har skapat och förändrat samhällen och kulturer. Därigenom ska eleven få förutsättningar att tillägna sig en fördjupad förståelse för nutiden.

Undervisningen ska stimulera till nyfikenhet på historia och bidra till att eleven utvecklar kunskaper om hur vi kan veta något om det förflutna genom historiskt källmaterial och möten med platser och människors berättelser. I undervisningen ska eleven ges möjlighet att arbeta med historiska begrepp, frågeställningar, förklaringar och olika samband i tid och rum för att utveckla förståelse för historiska samhällsförändringar. Eleven ska genom under­ visningen även ges förutsättningar att utveckla förmågan att ställa frågor till och värdera källor som ligger till grund för historisk kunskap. Undervisningen ska vidare bidra till att eleven utvecklar förståelse för att varje tids människor måste bedömas utifrån sin samtids villkor och värderingar.

Undervisningen ska ge eleven förutsättningar att utveckla förståelse för hur historiska berättelser används i samhället och i vardagslivet. Därigenom ska eleven få olika perspektiv på sina egna och andras identiteter, värderingar och föreställningar.

##Ämnesmål

Genom undervisningen i kursen historia ska eleven ges förutsättningar att utveckla sin förmåga att

*    använda en historisk referensram som innefattar olika tolkningar av tidsperioder,­ händelser, gestalter, kulturmöten och utvecklingslinjer,
*    kritiskt granska, tolka och värdera källor som grund för att skapa historisk kunskap,
*    reflektera över sin egen och andras användning av historia i olika samman­ hang och utifrån olika perspektiv, och
*    använda historiska begrepp för att analysera hur historisk kunskap ordnas, skapas och används.

##Centralt innehåll

###Kring forntiden, medeltiden och forna civilisationer, från förhistorisk tid till cirka 1700

*    Jämförelser mellan några högkulturers framväxt och utveckling fram till
*    1700-talet, till exempel i Afrika, Amerika och Asien.
*    Utvecklingen i Norden och Sverige från och med stenåldern fram till 1700-talet.
*    Antiken, dess utmärkande drag som epok och dess betydelse för vår egen tid.
*    Vad historiska källor från någon högkultur, till exempel i Asien eller Amerika, kan berätta om likheter och skillnader i levnadsvillkor för barn, kvinnor och män.
 
###Industrialisering, samhällsomvandling och idéströmningar, cirka 1700–1900

*    Den ökade världshandeln mellan Europa, Asien, Afrika och Amerika.
*    Industrialiseringen i Europa och Sverige. Olika historiska förklaringar till industrialiseringen, samt konsekvenser för olika samhällsgruppers och ­människors levnadsvillkor i Sverige, Norden, Europa och några olika delar av världen. Migration inom och mellan länder.
*    Revolutioner och framväxten av nya idéer, samhällsklasser och politiska ideologier.
*    Vad historiska källor kan berätta om människors och gruppers strävan att påverka och förbättra sina egna och andras levnadsvillkor, till exempel genom uppfinningar, bildandet av fackföreningar och kampen mot slaveri.

###Imperialism och världskrig, cirka 1800–1950

*    Den europeiska dominansen, imperialism och kolonialism.
*    Nationalism och olika former av demokrati och diktatur i Europa och i andra delar av världen.
*    De båda världskrigen, deras orsaker och följder. Förtryck, folkfördrivningar och folkmord. Förintelsen och Gulag.
*    Historiska berättelser från skilda delar av världen med skildringar av män­ niskors upplevelser av förtryck, till exempel i form av kolonialism, rasism eller totalitär diktatur och motstånd mot detta.
 
###Demokratisering, efterkrigstid och globalisering, cirka 1900 till nutid

*    Demokratisering i Sverige. Bildandet av politiska partier, nya folkrörelser, till exempel kvinnorörelsen, och kampen för allmän rösträtt för kvinnor och män. Kontinuitet och förändring i synen på kön, jämställdhet och sexualitet.
*    Framväxten av det svenska välfärdssamhället.
*    Historiska perspektiv på urfolket samernas och de övriga nationella minori­teternas situation i Sverige.
*    Kalla krigets konflikter, Sovjetunionens sönderfall och nya makt­förhållanden i världen.
*    FN, nordiskt samarbete och framväxten av Europeiska unionen (EU).
*    Aktuella konflikter i världen och historiska perspektiv på dessa.
*    Hur historiska källor och berättelser om en familjs eller släkts historia speglar övergripande förändringar i människors levnadsvillkor.

###Hur historia används och historiska begrepp

*    Exempel på hur 1800- och 1900-talet kan avläsas i våra dagar genom traditioner, namn, språkliga uttryck, byggnader, städer och gränser.
*    Hur historia kan användas för att skapa eller stärka gemenskaper, till exempel inom familjen, föreningslivet, organisationer och företag.
*    Hur historia kan användas för att skapa eller stärka nationella identiteter.
*    Hur historia kan användas för att förstå hur den tid som människor lever i påverkar deras villkor och värderingar.
*    Vad begreppen kontinuitet och förändring, förklaring, källkritik och ­identitet betyder och hur de används i historiska sammanhang.
*    Några historiska begrepp, till exempel antiken, mellankrigstiden, efterkrigstiden och kalla kriget samt olika syn på deras betydelser.
*    Historisk information från olika källor och medier.

##Kunskapskrav

###Betyget E

Eleven har **grundläggande** kunskaper om historiska förhållanden, skeenden och gestalter under olika tidsperioder. Eleven visar det genom att föra **enkla och till viss del underbyggda** resonemang om orsaker till och konsekvenser av samhällsförändringar och människors levnadsvillkor och handlingar, samt om Förintelsen och andra folkmord. Dessutom förklarar eleven hur människors villkor och värderingar kan påverkas av nutiden. Eleven kan undersöka några utvecklingslinjer inom kulturmöten, migration, politik och levnadsvillkor och beskriver då **enkla** samband mellan olika tidsperioder. Eleven anger också någon tänkbar fortsättning på dessa utvecklingslinjer och motiverar sitt resone­ mang med **enkla och till viss del underbyggda** hänvisningar till det förflutna och nuet.

Eleven kan använda historiskt källmaterial för att dra **enkla och till viss del underbyggda** slutsatser om människors levnadsvillkor, och för då **enkla och till viss del underbyggda** resonemang om källornas trovärdighet och relevans. Eleven kan föra **enkla och till viss del underbyggda** resonemang om hur historia har använts och kan användas i några olika sammanhang och för olika syften, samt hur skilda föreställningar om det förflutna kan leda till olika upp­ fattningar i nutiden, och vilka konsekvenser det kan få. I studier av historiska förhållanden, skeenden och gestalter såväl som vid användning av källor och i resonemang om hur historia används kan eleven använda historiska begrepp på ett **i huvudsak fungerande** sätt.

###Betyget C

Eleven har **goda** kunskaper om historiska förhållanden, skeenden och gestal­ ter under olika tidsperioder. Eleven visar det genom att föra **utvecklade och relativt väl underbyggda** resonemang om orsaker till och konsekvenser av samhällsförändringar och människors levnadsvillkor och handlingar, samt om Förintelsen och andra folkmord. Dessutom förklarar eleven hur människors villkor och värderingar kan påverkas av nutiden. Eleven kan undersöka några utvecklingslinjer inom kulturmöten, migration, politik och levnadsvillkor och beskriver då **förhållandevis komplexa** samband mellan olika tidsperioder. Eleven anger också någon tänkbar fortsättning på dessa utvecklingslinjer och motiverar sitt resonemang med **utvecklade och relativt väl underbyggda** hänvisningar till det förflutna och nuet.

Eleven kan använda historiskt källmaterial för att dra **utvecklade och rela­ tivt väl underbyggda** slutsatser om människors levnadsvillkor, och för då **utvecklade­ och relativt väl underbyggda** resonemang om källornas trovärdig­ het och relevans. Eleven kan föra **utvecklade och relativt väl underbyggda** resonemang om hur historia har använts och kan användas i några olika sam­ manhang och för olika syften, samt hur skilda föreställningar om det förflutna kan leda till olika uppfattningar i nutiden, och vilka konsekvenser det kan få. I studier av historiska förhållanden, skeenden och gestalter såväl som vid användning av källor och i resonemang om hur historia används kan eleven använda historiska begrepp på ett **relativt väl fungerande** sätt.

###Betyget A

Eleven har **mycket goda** kunskaper om historiska förhållanden, skeenden och gestalter under olika tidsperioder. Eleven visar det genom att föra **väl­ utvecklade och väl underbyggda** resonemang om orsaker till och konsekvenser av samhällsförändringar och människors levnadsvillkor och handlingar, samt om Förintelsen och andra folkmord. Dessutom förklarar eleven hur männis­ kors villkor och värderingar kan påverkas av nutiden. Eleven kan undersöka några utvecklingslinjer inom kulturmöten, migration, politik och levnads­ villkor och beskriver då **komplexa** samband mellan olika tidsperioder. Eleven anger också någon tänkbar fortsättning på dessa utvecklingslinjer och motive­ rar sitt resonemang med **välutvecklade och väl underbyggda** hänvisningar till det förflutna och nuet.

Eleven kan använda historiskt källmaterial för att dra **välutvecklade och väl underbyggda** slutsatser om människors levnadsvillkor, och för då **väl­ utvecklade och väl underbyggda** resonemang om källornas trovärdighet och relevans. Eleven kan föra **välutvecklade och väl underbyggda** resonemang om hur historia har använts och kan användas i några olika sammanhang och för olika syften, samt hur skilda föreställningar om det förflutna kan leda till olika uppfattningar i nutiden, och vilka konsekvenser det kan få. I studier av histo­ riska förhållanden, skeenden och gestalter såväl som vid användning av källor och i resonemang om hur historia används kan eleven använda historiska begrepp på ett **väl fungerande** sätt.



#Kemi

Kurskod: GRNKEM2

Verksamhetspoäng: 150

Naturvetenskapen har sitt ursprung i människans nyfikenhet och behov av att veta mer om sig själv och sin omvärld. Kunskaper i kemi har stor betydelse för samhällsutvecklingen inom områden som hälsa, resurshushållning, material­ utveckling och miljöteknik. Med kunskaper om materiens uppbyggnad och oförstörbarhet får människor redskap för att kunna bidra till en hållbar utveckling.

##Syfte

Undervisningen i kursen kemi inom kommunal vuxenutbildning på grund­ läggande nivå syftar till att eleven utvecklar kunskaper om kemiska samman­ hang och nyfikenhet på och intresse för att undersöka omvärlden. Genom undervisningen ska eleven ges möjlighet att formulera frågor om kemiska processer och materiens egenskaper och uppbyggnad utifrån egna erfarenheter och aktuella händelser. Vidare ska undervisningen ge eleven förutsättningar att söka svar på frågor med hjälp av både systematiska undersökningar och olika typer av källor. På så sätt ska undervisningen bidra till att eleven utvecklar­
ett kritiskt tänkande kring sina egna resultat, andras argument och olika informationskällor­. Genom undervisningen ska eleven också utveckla förståelse för att påståenden kan prövas och värderas med hjälp av naturvetenskapliga arbetsmetoder.

Undervisningen ska ge eleven möjligheter att använda och utveckla kun­ skaper och redskap för att formulera egna och granska andras argument i sammanhang där kunskaper i kemi har betydelse. Därigenom ska eleven ges förutsättningar att hantera praktiska, etiska och estetiska valsituationer som rör energi, miljö, hälsa och samhälle.

Undervisningen ska bidra till att eleven utvecklar förtrogenhet med kemins begrepp, modeller och teorier samt förståelse för hur dessa formas i samspel med erfarenheter från undersökningar. Vidare ska undervisningen bidra till att eleven utvecklar förmågan att samtala om, tolka och framställa texter och bilder med naturvetenskapligt innehåll.

Undervisningen ska skapa förutsättningar för eleven att skilja mellan natur­ vetenskapliga och andra sätt att skildra omvärlden. Genom undervisningen ska eleven även ges möjlighet att utveckla perspektiv på utvecklingen av natur­ vetenskapens världsbild och ges inblick i hur naturvetenskapen och kulturen ömsesidigt har påverkat varandra.

##Ämnesmål

Genom undervisningen i kursen kemi ska eleven ges förutsättningar att utveckla sin förmåga att

*    använda kunskaper i kemi för att granska information samt kommunicera och ta ställning i frågor som rör energi, miljö, hälsa och samhälle,
*    genomföra systematiska undersökningar i kemi, och
*    använda kemins begrepp, modeller och teorier för att beskriva och förklara kemiska samband i samhället, arbetslivet, naturen och i människokroppen.

##Centralt innehåll

###Kemin i vardagen, samhället och arbetslivet
 
*    Människans användning av energi- och naturresurser lokalt och globalt samt vad det innebär för en hållbar utveckling.
*    Kemiska processer vid framställning och återvinning av några vanliga material. Livscykelanalys av några vanliga produkter.
*    Faktorer som orsakar nedbrytning av olika material, till exempel järn och plast.
*    Rening av vatten.
*    Innehållet i mat och dryck och dess betydelse för hälsan.
*    Kemiska processer i människokroppen, till exempel matspjälkning.
*    Vanliga kemikalier i hemmet, samhället och arbetslivet samt hur de påverkar hälsan och miljön.
*    Säker hantering av kemikalier och brandfarliga ämnen.
*    Aktuella samhällsfrågor som rör kemi.

###Kemin i naturen

*    Indelningen av ämnen och material utifrån egenskaperna utseende, magnetism, ledningsförmåga, löslighet och brännbarhet.
*    Vatten som lösningsmedel och transportör av ämnen. Lösningar, fällningar, syror och baser samt pH-värde till exempel i mark, växter och människo­ kroppen.
*    Några kemiska processer i mark, luft och vatten ur miljö- och hälsosynpunkt.
*    Partikelmodell för att beskriva och förklara materiens uppbyggnad, kretslopp och oförstörbarhet. Atomer, elektroner och kärnpartiklar.
*    Kemiska föreningar och hur atomer bildar molekyl- och jonföreningar genom kemiska reaktioner.
Partikelmodell för att beskriva och förklara fasers egenskaper, fasövergångar och spridningsprocesser för materia i luft, vatten och mark.
*    Kolatomens egenskaper och funktion som byggsten i alla levande organismer. Kolatomens kretslopp.
*    Fotosyntes, förbränning och några andra grundläggande kemiska reaktioner.

###Kemin och världsbilden

*    Historiska och nutida upptäckter inom kemiområdet. Upptäckternas betydelse för teknik, miljö, samhälle och människors levnadsvillkor.
*    Aktuella forskningsområden inom kemi.
*    De kemiska modellernas och teoriernas användbarhet, begränsningar, giltighet och föränderlighet.

###Kemins metoder och arbetssätt

*    Systematiska undersökningar. Formulering av enkla frågeställningar, planering, utförande och utvärdering.
*    Dokumentation av undersökningar med tabeller, diagram, bilder och skriftliga rapporter.
*    Separations- och analysmetoder, till exempel destillation och identifikation av ämnen.
*    Sambandet mellan kemiska undersökningar och utvecklingen av begrepp, modeller och teorier.
*    Källkritisk granskning av information och argument som eleven möter i olika källor och samhällsdiskussioner med koppling till kemi.

##Kunskapskrav

###Betyget E

Eleven kan samtala om och diskutera frågor som rör energi, miljö, hälsa och samhälle och skiljer då fakta från värderingar och formulerar ställnings­taganden med **enkla** motiveringar samt beskriver några tänkbara konsekvenser. I diskussionerna ställer eleven frågor samt framför och bemöter åsikter och argument på ett sätt som **till viss del för diskussionerna framåt.** Eleven kan söka naturvetenskaplig information och använder då olika källor och för **enkla och till viss del underbyggda** resonemang om informationens och källornas trovärdighet och relevans. Eleven kan använda informationen på ett **i huvud­ sak fungerande** sätt i diskussioner och för att skapa **enkla** texter och andra framställningar med **viss anpassning** till syfte och målgrupp.

Eleven kan genomföra undersökningar utifrån givna planeringar och även **bidra till att formulera** enkla frågeställningar och planeringar som det går att arbeta systematiskt utifrån. I undersökningarna använder eleven utrustning på ett säkert och **i huvudsak fungerande** sätt. Eleven kan jämföra resultaten med frågeställningarna och drar då **enkla** slutsatser med **viss koppling** till kemiska modeller och teorier. Eleven för **enkla** resonemang kring resultatens rimlighet och **bidrar till att ge förslag** på hur undersökningarna kan förbättras. Dess­ utom gör eleven **enkla** dokumentationer av undersökningarna med tabeller, diagram, bilder och skriftliga rapporter.

Eleven har **grundläggande** kunskaper om materiens uppbyggnad, oförstör­ barhet och omvandlingar samt andra kemiska sammanhang och visar det genom att **ge exempel på och beskriva** dessa med **viss användning** av kemins begrepp, modeller och teorier. Eleven kan föra **enkla och till viss del under­ byggda** resonemang om kemiska processer i levande organismer, mark, luft och vatten och visar då på **enkelt identifierbara** kemiska samband i naturen. Eleven undersöker hur några kemikalier och kemiska processer används i vardagen, samhället och arbetslivet och beskriver då **enkelt identifierbara** samband och **ger exempel på** energiomvandlingar och materiens kretslopp. Dessutom för eleven **enkla och till viss del underbyggda** resonemang kring hur människans användning av energi och naturresurser påverkar miljön och **visar på** några åtgärder som kan bidra till en hållbar utveckling.

###Betyget C

Eleven kan samtala om och diskutera frågor som rör energi, miljö, hälsa och samhälle och skiljer då fakta från värderingar och formulerar ställnings­taganden med **utvecklade** motiveringar samt beskriver några tänkbara konse­ kvenser. I diskussionerna ställer eleven frågor samt framför och bemöter åsikter och argument på ett sätt som **för diskussionerna framåt.** Eleven kan söka naturvetenskaplig information och använder då olika källor och för **utvecklade och relativt väl underbyggda** resonemang om informationens och källornas trovärdighet och relevans. Eleven kan använda informationen på ett **funge­rande** sätt i diskussioner och för att skapa **utvecklade** texter och andra fram­ ställningar med **relativt god anpassning** till syfte och målgrupp.

Eleven kan genomföra undersökningar utifrån givna planeringar och även **formulera** enkla frågeställningar och planeringar som det **efter någon bearbetning** går att arbeta systematiskt utifrån. I undersökningarna använder eleven utrustning på ett säkert och **ändamålsenligt** sätt. Eleven kan jäm­föra resultaten med frågeställningarna och drar då **utvecklade** slutsatser med **relativt god koppling** till kemiska modeller och teorier. Eleven för **utvecklade** resonemang kring resultatens rimlighet och **ger förslag** på hur undersökning­ arna kan förbättras. Dessutom gör eleven **utvecklade** dokumentationer av undersökningarna med tabeller, diagram, bilder och skriftliga rapporter.

Eleven har **goda** kunskaper om materiens uppbyggnad, oförstörbarhet och omvandlingar samt andra kemiska sammanhang och visar det genom att **förklara och visa på samband** inom dessa med **relativt god användning** av kemins begrepp, modeller och teorier. Eleven kan föra **utvecklade och relativt väl underbyggda** resonemang om kemiska processer i levande organismer, mark, luft och vatten och visar då på **förhållandevis komplexa** kemiska sam­ band i naturen. Eleven undersöker hur några kemikalier och kemiska proces­ ser används i vardagen, samhället och arbetslivet och beskriver då **komplexa** samband och **förklarar och visar på samband mellan** energiomvandlingar och materiens kretslopp. Dessutom för eleven **utvecklade och relativt väl under­ byggda** resonemang kring hur människans användning av energi och natur­ resurser påverkar miljön och **visar på fördelar och begränsningar** hos några åtgärder som kan bidra till en hållbar utveckling.

###Betyget A

Eleven kan samtala om och diskutera frågor som rör energi, miljö, hälsa och samhälle och skiljer då fakta från värderingar och formulerar ställnings­ taganden med **välutvecklade** motiveringar samt beskriver några tänkbara konsekvenser. I diskussionerna ställer eleven frågor samt framför och bemöter åsikter och argument på ett sätt som **för diskussionerna framåt och fördju­ par eller breddar dem.** Eleven kan söka naturvetenskaplig information och använder­ då olika källor och för **välutvecklade och väl underbyggda** resone­ mang om informationens och källornas trovärdighet och relevans. Eleven kan använda informationen på ett **väl fungerande** sätt i diskussioner och för att skapa **välutvecklade** texter och andra framställningar med **god anpassning** till syfte och målgrupp.

Eleven kan genomföra undersökningar utifrån givna planeringar och även **formulera** enkla frågeställningar och planeringar som det går att arbeta systematiskt utifrån. I undersökningarna använder eleven utrustning på ett säkert, **ändamålsenligt och effektivt** sätt. Eleven kan jämföra resultaten med frågeställningarna och drar då **välutvecklade** slutsatser med **god koppling** till kemiska modeller och teorier. Eleven för **välutvecklade** resonemang kring resultatens rimlighet **i relation till möjliga felkällor** och **ger förslag** på hur undersökningarna kan förbättras **och visar på nya tänkbara frågeställningar att undersöka.** Dessutom gör eleven **välutvecklade** dokumentationer av under­ sökningarna med tabeller, diagram, bilder och skriftliga rapporter.

Eleven har **mycket goda** kunskaper om materiens uppbyggnad, oförstör­ barhet och omvandlingar samt andra kemiska sammanhang och visar det genom att **förklara och visa på samband** inom dessa och **något generellt drag** med **god användning** av kemins begrepp, modeller och teorier. Eleven kan föra **välutvecklade och väl underbyggda** resonemang om kemiska processer i levande organismer, mark, luft och vatten och visar då på **komplexa** kemiska samband i naturen. Eleven undersöker hur några kemikalier och kemiska processer används i vardagen, samhället och arbetslivet och beskriver då **komplexa** samband och **förklarar och generaliserar kring** energiomvandlingar och materiens kretslopp. Dessutom för eleven **välutvecklade och väl underbyggda** resonemang kring hur människans användning av energi och naturresurser påverkar miljön och **visar ur olika perspektiv på fördelar och begränsningar** hos några åtgärder som kan bidra till en hållbar utveckling.


#Matematik

Kurskod: GRNMAT2

Verksamhetspoäng: 600

Matematiken har en flertusenårig historia med bidrag från många kulturer. Den utvecklas såväl ur praktiska behov som ur människans nyfikenhet och lust att utforska matematiken som sådan. Matematisk verksamhet är till sin art en kreativ, reflekterande och problemlösande aktivitet som är nära kopplad till den samhälleliga, sociala och tekniska utvecklingen. Kunskaper i mate­ matik ger människor förutsättningar att fatta välgrundade beslut i vardags­ livets många valsituationer och ökar möjligheterna att delta i arbetslivet samt i samhällets beslutsprocesser.

##Syfte

Undervisningen i kursen matematik inom kommunal vuxenutbildning på grundläggande nivå syftar till att eleven utvecklar kunskaper om matematik­ och matematikens användning i vardags-, samhälls- och arbetslivet samt inom olika ämnesområden. Undervisningen ska bidra till att eleven utvecklar intresse för matematik och tilltro till sin förmåga att använda matematik i olika sammanhang. Den ska också ge eleven möjlighet att uppleva estetiska värden i möten med matematiska mönster, former och samband.

Undervisningen ska bidra till att eleven utvecklar kunskaper för att formu­ lera och lösa problem samt reflektera över och värdera valda strategier, meto­ der, modeller och resultat. Eleven ska även ges förutsättningar att utveckla kunskaper för att kunna tolka vardagliga och matematiska situationer samt beskriva och formulera dessa med hjälp av matematikens uttrycksformer.

Genom undervisningen ska eleven ges förutsättningar att utveckla för­ trogenhet med grundläggande matematiska begrepp och metoder och deras användbarhet. Vidare ska eleven genom undervisningen ges möjligheter att utveckla kunskaper i att använda digital teknik för att kunna undersöka problemställningar,­ göra beräkningar och för att presentera och tolka data.

Undervisningen ska bidra till att eleven utvecklar förmågan att argumen­ tera logiskt och föra matematiska resonemang. Undervisningen ska ge eleven möjlighet att möta varierade arbetsformer och arbetssätt, där undersökande aktiviteter utgör en del. När så är lämpligt ska undervisningen ske i relevant praxisnära miljö. Eleven ska genom undervisningen också ges möjlighet att utveckla en förtrogenhet med matematikens uttrycksformer och hur dessa kan användas för att kommunicera om matematik i vardagliga och matematiska sammanhang.

Undervisningen ska ge eleven förutsättningar att utveckla kunskaper om historiska sammanhang där viktiga begrepp och metoder i matematiken har utvecklats. Genom undervisningen ska eleven även ges möjligheter att reflek­ tera över matematikens betydelse, användning och begränsning i vardags- och arbetslivet, i andra skolämnen och under historiska skeenden och därigenom kunna se matematikens sammanhang och relevans.

##Ämnesmål

Genom undervisningen i kursen matematik ska eleven ges förutsättningar att utveckla sin förmåga att

*    formulera och lösa problem med hjälp av matematik samt värdera valda strategier och metoder,
*    använda och analysera matematiska begrepp och samband mellan begrepp,
*    välja och använda lämpliga matematiska metoder för att göra beräkningar och lösa rutinuppgifter,
*    föra och följa matematiska resonemang, och
*    använda matematikens uttrycksformer för att samtala om, argumentera och redogöra för frågeställningar, beräkningar och slutsatser.


##Centralt innehåll

###Taluppfattning och tals användning
 
*    Naturliga tal och deras egenskaper. Symboler för tal. Hur talen kan användas för att ange antal och ordning.
*    Positionssystemet när det gäller hela tal och tal i decimalform.
*    Rationella tal och deras egenskaper.
*    De fyra räknesätten och deras användning i olika situationer.
*    Huvudräkning, överslagsräkning och beräkningar med skriftliga metoder och miniräknare.
*    Reella tal och deras egenskaper samt deras användning i vardagliga och matematiska situationer.
*    Talsystemets utveckling från naturliga tal till reella tal. Metoder för beräkningar som använts i olika historiska och kulturella sammanhang.
*    Potensform för att uttrycka små och stora tal samt användning av prefix.
*    Tal i bråk- och decimalform och deras användning i vardagliga situationer.
*    Centrala metoder för beräkningar med tal i bråk- och decimalform vid överslagsräkning, huvudräkning samt vid beräkningar med skriftliga metoder och digital teknik. Metodernas användning i olika situationer.
*    Rimlighetsbedömning vid uppskattningar och beräkningar i vardagliga och matematiska situationer och inom andra ämnesområden.

###Algebra

*    Matematiska likheter och likhetstecknets betydelse.
*    Hur enkla geometriska mönster kan konstrueras, beskrivas och uttryckas.
*    Innebörden av variabelbegreppet och dess användning i algebraiska uttryck, formler och ekvationer.
*    Obekanta tal och deras egenskaper samt situationer där det finns behov av att beteckna ett obekant tal med en symbol.
*    Algebraiska uttryck, formler och ekvationer i situationer som är relevanta för eleven.
*    Metoder för ekvationslösning.

###Geometri
 
*    Geometriska objekt och deras inbördes relationer. Geometriska egenskaper hos dessa objekt.
*    Lägesord för att beskriva föremåls och objekts läge.
*    Avbildning och konstruktion av geometriska objekt. Skala vid förminskning och förstoring av två- och tredimensionella objekt.
*    Likformighet och symmetri i planet.
*    Metoder för beräkning av area, omkrets och volym hos geometriska objekt, samt enhetsbyten i samband med detta.
*    Jämförelse, uppskattning och mätning av längd, area, volym, massa, tid och vinkel med vanliga måttenheter. Mätningar med användning av nutida och äldre metoder.
*    Geometriska satser och formler och behovet av argumentation för deras giltighet.

###Sannolikhet och statistik

*    Slumpmässiga händelser.
*    Likformig sannolikhet och metoder för att beräkna sannolikheten i vardagliga situationer.
*    Hur kombinatoriska principer kan användas i enkla vardagliga och matematiska problem.
*    Lägesmåtten medelvärde, typvärde och median samt hur de kan användas
istatistiska undersökningar.
*    Tabeller, diagram och grafer samt hur de kan tolkas och användas för att beskriva resultat av egna och andras undersökningar, till exempel med hjälp av digitala verktyg. Hur lägesmått och spridningsmått kan användas för bedömning av resultat vid statistiska undersökningar.
*     Bedömningar av risker och chanser utifrån statistiskt material.

###Samband och förändring

*    Olika proportionella samband.
*    Procent för att uttrycka förändring och förändringsfaktor samt beräkningar med procent i vardagliga situationer och i situationer inom olika ämnes­ områden.
*    Grafer för att uttrycka olika typer av proportionella samband vid enkla undersökningar.
*    Koordinatsystem och strategier för gradering av koordinataxlar.
*    Funktioner och räta linjens ekvation. Hur funktioner kan användas för att undersöka förändring, förändringstakt och andra samband.

###Problemlösning

*    Strategier för problemlösning med och utan digital teknik i vardagliga situationer och inom olika ämnesområden. Värdering av valda strategier och metoder.
*    Matematisk formulering av frågeställningar utifrån vardagliga situationer och olika ämnesområden.
*    Enkla matematiska modeller och hur de kan användas i olika situationer.

##Kunskapskrav

###Betyget E

Eleven kan lösa olika problem i bekanta situationer på ett **i huvudsak fun­ gerande** sätt genom att välja och använda strategier och metoder med **viss anpassning** till problemets karaktär samt **bidra till att formulera** enkla mate­ matiska modeller som kan tillämpas i sammanhanget. Eleven för **enkla och till viss del underbyggda** resonemang om val av tillvägagångssätt och om resulta­ tens rimlighet i förhållande till problemsituationen samt kan **bidra till att ge något förslag** på alternativt tillvägagångssätt.

Eleven har **grundläggande** kunskaper om matematiska begrepp och visar det genom att använda dem i **välkända** sammanhang på ett **i huvudsak fun­ gerande** sätt. Eleven kan även beskriva olika begrepp med hjälp av matema­ tiska uttrycksformer på ett **i huvudsak fungerande** sätt. I beskrivningarna kan eleven växla mellan olika uttrycksformer samt föra **enkla** resonemang kring hur begreppen relaterar till varandra.

Eleven kan välja och använda **i huvudsak fungerande** matematiska metoder med **viss anpassning** till sammanhanget för att göra beräkningar och lösa rutinuppgifter inom aritmetik, algebra, geometri, sannolikhet, statistik samt samband och förändring med **tillfredsställande** resultat.

Eleven kan redogöra för och samtala om tillvägagångssätt på ett **i huvudsak fungerande** sätt och använder då symboler, algebraiska uttryck, formler, grafer, funktioner och andra matematiska uttrycksformer med **viss anpassning** till syfte och sammanhang. I redovisningar och diskussioner för och följer eleven matematiska resonemang genom att framföra och bemöta matematiska argu­ment på ett sätt som **till viss del för resonemangen framåt.**

###Betyget C

Eleven kan lösa olika problem i bekanta situationer på ett **relativt väl fun­ gerande** sätt genom att välja och använda strategier och metoder med **förhål­ landevis god anpassning** till problemets karaktär samt **formulera** enkla mate­ matiska modeller som **efter någon bearbetning** kan tillämpas i sammanhanget. Eleven för **utvecklade och relativt väl underbyggda** resonemang om tillväga­ gångssätt och om resultatens rimlighet i förhållande till problemsituationen samt kan **ge något förslag** på alternativt tillvägagångssätt.

Eleven har **goda** kunskaper om matematiska begrepp och visar det genom att använda dem i **bekanta** sammanhang på ett **relativt väl fungerande** sätt. Eleven kan även beskriva olika begrepp med hjälp av matematiska uttrycks­ former på ett **relativt väl fungerande** sätt. I beskrivningarna kan eleven växla mellan olika uttrycksformer samt föra **utvecklade** resonemang kring hur begreppen relaterar till varandra.

Eleven kan välja och använda **ändamålsenliga** matematiska metoder med **relativt god anpassning** till sammanhanget för att göra beräkningar och lösa rutinuppgifter inom aritmetik, algebra, geometri, sannolikhet, statistik samt samband och förändring med **gott** resultat.

Eleven kan redogöra för och samtala om tillvägagångssätt på ett **ändamålsenligt** sätt och använder då symboler, algebraiska uttryck, formler, grafer, funktioner och andra matematiska uttrycksformer med **förhållandevis god anpassning** till syfte och sammanhang. I redovisningar och diskussioner för och följer eleven matematiska resonemang genom att framföra och bemöta matematiska argument på ett sätt som **för resonemangen framåt.**

###Betyget A

Eleven kan lösa olika problem i bekanta situationer på ett **väl fungerande** sätt genom att välja och använda strategier och metoder med **god anpassning** till problemets karaktär samt **formulera** enkla matematiska modeller som kan tillämpas i sammanhanget. Eleven för **välutvecklade** och **väl underbyggda** resonemang om tillvägagångssätt och om resultatens rimlighet i förhållande till problemsituationen samt kan **ge förslag** på alternativa tillvägagångssätt.

Eleven har **mycket goda** kunskaper om matematiska begrepp och visar det genom att använda dem i **nya** sammanhang på ett **väl fungerande** sätt. Eleven kan även beskriva olika begrepp med hjälp av matematiska uttrycksformer

på ett **väl fungerande** sätt. I beskrivningarna kan eleven växla mellan olika uttrycksformer samt föra **välutvecklade** resonemang kring hur begreppen relaterar till varandra.
Eleven kan välja och använda **ändamålsenliga och effektiva** matematiska metoder med **god anpassning** till sammanhanget för att göra beräkningar och lösa rutinuppgifter inom aritmetik, algebra, geometri, sannolikhet, statistik samt samband och förändring med **mycket gott** resultat.

Eleven kan redogöra för och samtala om tillvägagångssätt på ett **ändamålsenligt och effektivt** sätt och använder då symboler, algebraiska uttryck, formler, grafer, funktioner och andra matematiska uttrycksformer med **god anpassning** till syfte och sammanhang. I redovisningar och diskus­ sioner för och följer eleven matematiska resonemang genom att framföra och bemöta matematiska argument på ett sätt som **för resonemangen framåt och fördjupar eller breddar dem.**



#Religionskunskap

Kurskod: GRNREL2

Verksamhetspoäng: 150

Människor har i alla tider och alla samhällen försökt förstå och förklara sina levnadsvillkor och de sammanhang de lever i. Religioner och andra livs­ åskådningar är därför centrala inslag i den mänskliga kulturen. I dagens samhälle, som är präglat av mångfald, är kunskaper om religioner och andra livsåskådningar viktiga för att skapa ömsesidig förståelse mellan människor.

##Syfte

Undervisningen i kursen religionskunskap inom kommunal vuxenutbildning på grundläggande nivå syftar till att eleven utvecklar kunskaper om religioner och andra livsåskådningar i Sverige och på andra håll i världen. Genom under­ visningen ska eleven bli uppmärksam på hur människor inom olika religiösa traditioner lever med, och uttrycker, sin religion och tro på olika sätt. Under­ visningen ska allsidigt belysa vilken roll religioner kan spela i samhället, både i fredssträvanden och konflikter, för att främja social sammanhållning och som orsak till segregation. Undervisningen ska även ge kunskap om och förståelse för hur kristna traditioner har påverkat det svenska samhället och dess värderingar. Genom undervisningen ska eleven ges förutsättningar att tolka kulturella uttryck med anknytning till religiösa traditioner. Eleven ska också ges möj­ ligheter att utveckla kunskap om hur man kritiskt granskar källor och sam­ hällsfrågor med koppling till religioner och andra livsåskådningar, samt hur relationen mellan religion och vetenskap kan tolkas och uppfattas.

Undervisningen ska stimulera eleven att reflektera över olika livsfrågor, sin identitet och sitt etiska förhållningssätt. På så sätt ska undervisningen skapa förutsättningar för eleven att utveckla förståelse för sitt eget och andra männis­ kors sätt att tänka och leva.

Undervisningen ska bidra till att eleven utvecklar kunskaper om hur olika religioner och livsåskådningar ser på frågor som rör kön, jämställdhet, sexu­ alitet och relationer. Eleven ska vidare ges förutsättningar att analysera och ta ställning i etiska och moraliska frågor. Undervisningen ska även bidra till att eleven utvecklar förståelse för hur människors värderingar hänger samman med religioner och andra livsåskådningar.

Undervisningen i religionskunskap ska skapa förutsättningar för eleven att utveckla sin förmåga att läsa, skriva och samtala om religion, livsåskådning och etik. Den ska också bidra till att eleven utvecklar ett kritiskt förhållningssätt till muntlig och skriftlig information, samt till olika budskap från skilda källor och medier.

##Ämnesmål

Genom undervisningen i kursen religionskunskap ska eleven ges förutsättningar­ att utveckla sin förmåga att

*    analysera kristendomen, andra religioner och livsåskådningar samt olika tolkningar och bruk inom dessa,
*    analysera hur religioner påverkar och påverkas av förhållanden och skeenden i samhället,
*    reflektera över livsfrågor och sin egen och andras identitet,
*    resonera och argumentera kring moraliska frågeställningar och värderingar utifrån etiska begrepp och modeller, och
*    söka information om religioner och andra livsåskådningar och värdera ­källornas relevans och trovärdighet.

##Centralt innehåll

###Religioner och andra livsåskådningar

*    Centrala tankegångar, urkunder, symboler, högtider och riter inom kristen­ domen samt utmärkande drag för protestantism, katolicism och ortodoxi.
*    Centrala tankegångar, tolkningar, bruk, urkunder, symboler, högtider och riter i världsreligionerna islam, judendom, hinduism och buddhism.
*    Huvuddragen i världsreligionernas historia.
*    Olika religiösa rörelser, till exempel nyreligiositet och privatreligiositet samt hur detta tar sig uttryck.
*    Sekulära livsåskådningar, till exempel humanism.

###Religion och samhälle

*    Kristendomen i Sverige. Från enhetskyrka till religiös mångfald och sekularisering.
*    Sambandet mellan samhälle och religion i olika tider och på olika platser.
*    Religionernas roll i några aktuella politiska skeenden och konflikter.
*    Konflikter och möjligheter i sekulära och pluralistiska samhällen, till exempel i frågor om religionsfrihet, sexualitet och synen på jämställdhet.
*    Information och budskap från internet och andra källor. Källkritik.

###Identitet och livsfrågor

*    Hur olika livsfrågor skildras i till exempel film och litteratur.
*    Hur religioner och andra livsåskådningar kan forma människors identiteter och livsstilar.
*    Riter och deras funktion i religiösa och sekulära sammanhang.

###Etik

*    Vardagliga moraliska dilemman. Analys och argumentation utifrån etiska modeller.
*    Föreställningar om det goda livet och den goda människan kopplat till olika etiska resonemang.
*    Etiska frågor samt människosynen i några religioner och andra livsåskådningar.
*    Etiska begrepp som kan kopplas till frågor om hållbar utveckling, mänskliga rättigheter och demokratiska värderingar.

##Kunskapskrav

###Betyget E

Eleven har **grundläggande** kunskaper om kristendomen och de andra världs­ religionerna och visar det genom att **beskriva** centrala tankegångar, urkunder och konkreta religiösa uttryck och handlingar inom religionerna. Dessutom för eleven **enkla** resonemang om likheter och skillnader inom och mellan några religioner och andra livsåskådningar. Eleven kan utifrån undersökningar om hur religioner kan påverkas av och påverka samhälleliga förhållanden och skeenden beskriva **enkla** samband med **enkla och till viss del underbyggda** resonemang. Eleven kan också föra **enkla** resonemang om hur livsfrågor skild­ ras i olika sammanhang och hur identiteter kan formas av religioner och andra livsåskådningar på ett sätt som **till viss del för resonemanget framåt.**

Eleven kan resonera och argumentera kring moraliska frågeställningar och värderingar genom att föra **enkla och till viss del underbyggda** resonemang och använda etiska begrepp och modeller på ett **i huvudsak fungerande** sätt. Eleven kan söka information om religioner och andra livsåskådningar och använder då olika typer av källor på ett **i huvudsak fungerande** sätt samt för **enkla och till viss del underbyggda** resonemang om informationens och käl­ lornas trovärdighet och relevans.

###Betyget C

Eleven har **goda** kunskaper om kristendomen och de andra världsreligionerna och visar det genom att **förklara och visa på samband mellan** centrala tanke­ gångar, urkunder och konkreta religiösa uttryck och handlingar inom religio­ nerna. Dessutom för eleven **utvecklade** resonemang om likheter och skillnader inom och mellan några religioner och andra livsåskådningar. Eleven kan utifrån undersökningar om hur religioner kan påverkas av och påverka sam­ hälleliga förhållanden och skeenden beskriva **förhållandevis komplexa** sam­ band med **utvecklade och relativt väl underbyggda** resonemang. Eleven kan också föra **utvecklade** resonemang om hur livsfrågor skildras i olika samman­ hang och hur identiteter kan formas av religioner och andra livsåskådningar på ett sätt som **för resonemanget framåt.**

Eleven kan resonera och argumentera kring moraliska frågeställningar och värderingar genom att föra **utvecklade och relativt väl underbyggda** resone­ mang och använda etiska begrepp och modeller på ett **relativt väl fungerande** sätt. Eleven kan söka information om religioner och andra livsåskådningar och använder då olika typer av källor på ett **relativt väl fungerande** sätt samt för **utvecklade och relativt väl underbyggda** resonemang om informationens och källornas trovärdighet och relevans.

###Betyget A

Eleven har **mycket goda** kunskaper om kristendomen och de andra världs­ religionerna och visar det genom att **förklara och visa på samband och generella mönster kring** centrala tankegångar, urkunder och konkreta religiösa uttryck och handlingar inom religionerna. Dessutom för eleven **välutvecklade** resonemang om likheter och skillnader inom och mellan några religioner och andra livsåskådningar. Eleven kan utifrån undersökningar om hur religioner kan påverkas av och påverka samhälleliga förhållanden och skeenden beskriva **komplexa** samband med **välutvecklade och väl underbyggda** resonemang. Eleven kan också föra **välutvecklade och nyanserade** resonemang om hur livsfrågor skildras i olika sammanhang och hur identiteter kan formas av reli­ gioner och andra livsåskådningar på ett sätt som **för resonemanget framåt och fördjupar eller breddar det.**

Eleven kan resonera och argumentera kring moraliska frågeställningar och värderingar genom att föra **välutvecklade och väl underbyggda** resonemang och använda etiska begrepp och modeller på ett **väl fungerande** sätt. Eleven kan söka information om religioner och andra livsåskådningar och använder då olika typer av källor på ett **väl fungerande** sätt samt för **välutvecklade och väl underbyggda** resonemang om informationens och källornas trovärdighet och relevans.


#Samhällskunskap

Kurskod: GRNSAM2

Verksamhetspoäng: 150

Människor har alltid varit beroende av att samarbeta när de skapar och utvecklar­ samhällen. I dag står människor i olika delar av världen inför både möjligheter och problem kopplade till globalisering, interkulturella relationer och hållbar samhällsutveckling. Kunskaper om samhället ger individen verktyg för att orientera sig och ta ansvar för sitt handlande i en komplex värld.

##Syfte

Undervisningen i kursen samhällskunskap inom kommunal vuxenutbildning­ på grundläggande nivå syftar till att eleven utvecklar sina kunskaper om hur individen och samhället påverkar varandra. Genom undervisningen ska eleven ges möjlighet att utveckla en helhetssyn på samhällsfrågor och samhälls­ strukturer. I en sådan helhetssyn är sociala, ekonomiska, miljömässiga, rätts­ liga, mediala och politiska aspekter centrala.

Undervisningen ska ge eleven förutsättningar att se samhällsfrågor ur olika perspektiv. På så sätt ska eleven utveckla sin förståelse för egna och andra människors levnadsvillkor, betydelsen av jämställdhet, hur olika intressen och åsikter­uppstår och kommer till uttryck samt hur olika aktörer försöker påverka samhällsutvecklingen.

Undervisningen ska ge eleven verktyg för att hantera information i vardags-, samhälls- och arbetslivet samt vid studier, och ge kunskaper om hur man söker och värderar information från olika källor. Genom undervisningen ska eleven också ges förutsättningar att utveckla kunskaper om hur man kritiskt granskar samhällsfrågor och samhällsstrukturer. Eleven ska vidare ges möjlighet att utveckla kunskaper om samhällsvetenskapliga begrepp och modeller.

Undervisningen ska bidra till att eleven utvecklar sin förtrogenhet med de mänskliga rättigheterna och med demokratiska processer och arbetssätt. Den ska också bidra till att eleven tillägnar sig kunskaper om, och förmågan att reflektera över, värden och principer som utmärker ett demokratiskt samhälle. Genom undervisningen ska eleven ges möjlighet att utifrån personliga erfaren­ heter och aktuella händelser uttrycka och pröva sina ställningstaganden i möten med andra uppfattningar. Därigenom ska eleven stimuleras att engagera sig och delta i ett öppet meningsutbyte om samhällsfrågor.

##Ämnesmål

Genom undervisningen i kursen samhällskunskap ska eleven ges förutsättningar att utveckla sin förmåga att

*    reflektera över hur individer och samhällen formas, förändras och samverkar,
*    analysera och kritiskt granska lokala, nationella och globala samhällsfrågor ur olika perspektiv,
*    analysera samhällsstrukturer med hjälp av samhällsvetenskapliga begrepp och modeller,
*    uttrycka och värdera olika ståndpunkter i till exempel aktuella samhälls­ frågor och argumentera utifrån fakta, värderingar och olika perspektiv,
*    söka information om samhället från medier, internet och andra källor och värdera deras relevans och trovärdighet, och
*    reflektera över mänskliga rättigheter samt demokratiska värden, principer, arbetssätt och beslutsprocesser.

##Centralt innehåll

###Individer och gemenskaper

*    Befolkningen, dess storlek, sammansättning och geografiska fördelning
i Sverige och i andra delar av världen. Konsekvenser av detta, till exempel socialt, kulturellt och ekonomiskt.
*    Välfärdsstrukturer i Sverige och i andra delar av världen, deras funktion och hur de finansieras.
*    Migration förr och nu, dess orsaker och konsekvenser. Integration och ­segregation i samhället.

###Information och kommunikation

*    Mediernas roll som informationsspridare, opinionsbildare, underhållare och granskare av samhällets maktstrukturer.
*    Olika slags medier samt nyhetsvärdering. Mediernas bilder av individer och grupper.
*    Internet och kommunikation via elektroniska medier: möjligheter och risker.

###Rättigheter och rättsskipning

*    De mänskliga rättigheterna samt diskrimineringsgrunderna i svensk lag.
*    Hur mänskliga rättigheter kränks i olika delar av världen.
*    Demokratiska fri- och rättigheter samt skyldigheter. Etiska och demokratiska dilemman.
Urfolket samerna och övriga nationella minoriteter i Sverige.
*    Rättssystem och principer för rättssäkerhet. Normuppfattning och kriminalitet.

###Samhällsresurser och fördelning

*    Hushållens, företagens och det offentligas ekonomi: samband och orsaker till förändringar.
*    Länders och regioners ekonomier: samband och orsaker till förändringar i en globaliserad värld.
*    Arbetsmarknadens och arbetslivets förändringar och villkor. Utbildnings­ vägar, yrkesval och entreprenörskap.
*    Hur socioekonomisk bakgrund, kön och etnicitet påverkar utbildning, boende, välfärd, ekonomiska resurser, makt och inflytande. Begreppen ­jämlikhet och jämställdhet.

###Beslutsfattande och politiska idéer

*    Politiska ideologier och partier.
*    Sveriges politiska system, Europeiska unionen, riksdag, regering, lands­ ting och kommuner. Var olika beslut fattas och hur de påverkar individer, ­grupper och samhället i stort. Grundlagar.
*    Några olika stats- och styrelseskick i världen.
*    Aktuella samhällsfrågor i Sverige och världen. Internationell konflikthante­ ring, FN och folkrätten.
*    Europeiskt och nordiskt samarbete: dess bakgrund och innehåll.
*    Individers och gruppers möjligheter att påverka beslut och samhälls­ utveckling samt hur man inom ramen för den demokratiska processen kan påverka beslut.

##Kunskapskrav

###Betyget E

Eleven har **grundläggande** kunskaper om olika samhällsstrukturer. Eleven visar det genom att undersöka hur sociala, mediala, rättsliga, ekonomiska och politiska strukturer i samhället är uppbyggda och fungerar och beskriver då **enkla** samband inom och mellan olika samhällsstrukturer. I beskrivningarna kan eleven använda begrepp och modeller på ett **i huvudsak fungerande** sätt. Eleven kan föra **enkla** resonemang om hur individer och samhällen påverkas av och påverkar varandra och beskriver då **enkla** samband mellan olika faktorer som har betydelse för individers möjligheter att påverka sin egen och andras livssituation.

Eleven kan undersöka samhällsfrågor ur olika perspektiv och beskriver då **enkla** samband med **enkla och till viss del underbyggda** resonemang. Eleven värderar och uttrycker olika ståndpunkter i några samhällsfrågor med **enkla** resonemang och **till viss del underbyggda** argument och kan då **i viss utsträckning** växla mellan olika perspektiv. Eleven redogör för de mänskliga rättigheternas innebörd och betydelse och **ger exempel** på hur de kränks och främjas i olika delar av världen. Dessutom kan eleven **redogöra** för de natio­ nella minoriteterna och deras särställning och rättigheter.

Eleven har **grundläggande** kunskaper om demokratiska värden och proces­ ser och visar det genom att föra **enkla** resonemang om demokratiska rättig­ heter och skyldigheter, samt om för och nackdelar med olika former för gemensamt beslutsfattande. Eleven kan söka information om samhället och använder då olika källor på ett **i huvudsak fungerande** sätt och för **enkla och till viss del underbyggda** resonemang om informationens och källornas tro­ värdighet och relevans.

###Betyget C

Eleven har **goda** kunskaper om olika samhällsstrukturer. Eleven visar det genom att undersöka hur sociala, mediala, rättsliga, ekonomiska och politiska strukturer i samhället är uppbyggda och fungerar och beskriver då **för­ hållandevis komplexa** samband inom och mellan olika samhällsstrukturer. I beskrivningarna kan eleven använda begrepp och modeller på ett **relativt väl fungerande** sätt. Eleven kan föra **utvecklade** resonemang om hur individer och samhällen påverkas av och påverkar varandra och beskriver då **förhållandevis komplexa** samband mellan olika faktorer som har betydelse för individers möjligheter att påverka sin egen och andras livssituation.

Eleven kan undersöka samhällsfrågor ur olika perspektiv och beskriver då **förhållandevis komplexa** samband med **utvecklade och relativt väl under­ byggda** resonemang. Eleven värderar och uttrycker olika ståndpunkter i några samhällsfrågor med **utvecklade** resonemang och **relativt väl underbyggda** argument och kan då **i förhållandevis stor utsträckning** växla mellan olika perspektiv­. Eleven redogör för de mänskliga rättigheternas innebörd och bety­ delse och **ger exempel** på hur de kränks och främjas i olika delar av världen. Dessutom kan eleven **redogöra** för de nationella minoriteterna och deras sär­ ställning och rättigheter.

Eleven har **goda** kunskaper om demokratiska värden och processer och visar det genom att föra **utvecklade** resonemang om demokratiska rättigheter och skyldigheter samt om för- och nackdelar med olika former för gemensamt beslutsfattande. Eleven kan söka information om samhället och använder då olika källor på ett **relativt väl fungerande** sätt och för **utvecklade och relativt väl underbyggda** resonemang om informationens och källornas trovärdighet och relevans.

###Betyget A

Eleven har **mycket goda** kunskaper om olika samhällsstrukturer. Eleven visar det genom att undersöka hur sociala, mediala, rättsliga, ekonomiska och politiska strukturer i samhället är uppbyggda och fungerar och beskriver då **komplexa** samband inom och mellan olika samhällsstrukturer. I beskrivning­ arna kan eleven använda begrepp och modeller på ett **väl fungerande** sätt. Eleven kan föra **välutvecklade och nyanserade** resonemang om hur individer och samhällen påverkas av och påverkar varandra och beskriver då **komplexa** samband mellan olika faktorer som har betydelse för individers möjligheter att påverka sin egen och andras livssituation.

Eleven kan undersöka samhällsfrågor ur olika perspektiv och beskriver då **komplexa** samband med **välutvecklade och väl underbyggda** resonemang. Eleven värderar och uttrycker olika ståndpunkter i några samhällsfrågor med **välutvecklade** resonemang och **väl underbyggda** argument och kan då **i stor utsträckning** växla mellan olika perspektiv. Eleven redogör för de mänskliga rättigheternas innebörd och betydelse och **ger exempel** på hur de kränks och främjas i olika delar av världen. Dessutom kan eleven **redogöra** för de natio­ nella minoriteterna och deras särställning och rättigheter.

Eleven har **mycket goda** kunskaper om demokratiska värden och processer och visar det genom att föra **välutvecklade och nyanserade** resonemang om demokratiska rättigheter och skyldigheter samt om för- och nackdelar med olika former för gemensamt beslutsfattande. Eleven kan söka information om samhället och använder då olika källor på ett **väl fungerande** sätt och för **väl­ utvecklade och väl underbyggda** resonemang om informationens och källornas­ trovärdighet och relevans.



#Svenska

Kurskod: GRNSVE2

Verksamhetspoäng: 1000

Språk är människans främsta redskap för reflektion, kommunikation och kunskapsutveckling. Genom språket kan människan uttrycka sin personlighet, uttrycka känslor och tankar och förstå hur andra känner och tänker. Att ha ett rikt och varierat språk är betydelsefullt för att kunna förstå och verka i ett samhälle där kulturer, livsåskådningar, generationer och språk möts.

##Syfte

Undervisningen i kursen svenska inom kommunal vuxenutbildning på grundläggande nivå syftar till att eleven utvecklar kunskaper i och om svenska språket. Genom undervisningen ska eleven ges förutsättningar att utveckla sitt tal- och skriftspråk, få tilltro till sin språkförmåga och därigenom kunna uttrycka sig i olika sammanhang och för skilda syften i vardags-, samhälls- och arbetslivet samt vid fortsatta studier. Det innebär att eleven genom undervis­ ningen ska ges möjlighet att utveckla språket för att tänka, kommunicera och lära.

Undervisningen ska stimulera elevens intresse för att läsa och skriva. Genom undervisningen ska eleven ges möjlighet att utveckla kunskaper om hur man formulerar egna åsikter och tankar i olika slags texter och genom skilda medier. Undervisningen ska även syfta till att eleven utvecklar förmåga att skapa och bearbeta texter, enskilt och tillsammans med andra. Eleven ska även stimuleras till att uttrycka sig genom olika estetiska uttrycksformer. Vidare ska under­ visningen bidra till att eleven utvecklar kunskaper om hur man söker och kritiskt värderar innehållet i texter och talat språk från olika källor.

Genom undervisningen ska eleven även ges möjlighet att utveckla sin för­ måga att uttrycka sig muntligt i samtal och framställningar av olika slag samt förmågan att tillgodogöra sig muntliga framställningar och reflektera kring syfte och sammanhang. Genom undervisningen i kursen ska eleven också ges förutsättningar att använda olika strategier och redskap för språklig förståelse samt för att tala och skriva i olika genrer och situationer.

I undervisningen ska eleven möta samt få kunskaper om skönlitteratur från olika tider och skilda delar av världen. Undervisningen ska också bidra till att eleven utvecklar kunskaper om olika former av sakprosa. I mötet med olika typer av texter, scenkonst och annat estetiskt berättande ska eleven ges förut­ sättningar att utveckla sitt språk och sin förståelse för omvärlden.

Genom undervisningen ska eleven ges möjlighet att utveckla sina kunskaper om svenska språket, dess normer, uppbyggnad, historia och utveckling samt om hur språkbruk varierar beroende på sociala sammanhang och medier. På så sätt ska undervisningen bidra till att stärka elevens medvetenhet om och tilltro till den egna språkliga och kommunikativa förmågan. Undervisningen ska också bidra till att eleven får förståelse för att sättet man kommunicerar på kan få konsekvenser för andra människor. Därigenom ska eleven ges förut­ sättningar att ta ansvar för det egna språkbruket.

##Ämnesmål

Genom undervisningen i kursen svenska ska eleven ges förutsättningar att utveckla sin förmåga att

*    läsa och analysera skönlitteratur och andra texter för olika syften och i olika sammanhang,
*    förstå och tolka innehållet i muntliga presentationer och talat språk i olika medier,
*    formulera sig och kommunicera i tal och skrift,
*    anpassa språket efter olika syften, mottagare och sammanhang,
*    urskilja språkliga strukturer och följa språkliga normer, och
*    välja texter och talat språk från olika källor och värdera innehållet.

##Centralt innehåll

I kursen svenska finns i det centrala innehållet en första del som innehåller grundläggande läs- och skrivinlärning. Denna del vänder sig endast till elever med sådana behov och ska inte betygsättas.

###Del 1. Grundläggande läs- och skrivfärdigheter

####Kommunikationens innehåll

*    Personlig information, för eleven välbekanta ämnen och intressen, personer och platser.
*    Vardagliga situationer, sakförhållanden, tankar, åsikter och känslor.
*    Vardags-, samhälls- och arbetsliv i olika sammanhang.

####Lyssna och läsa – reception
 
*    Läsning för att förstå och lära.
*    Hur skrift förmedlar budskap.
*    Skriftspråkets uppbyggnad och användning i olika sammanhang.
*    Samtal om innehåll och form i egna och andras texter.
*    Strategier för att uppfatta betydelsebärande ord och dra slutsatser om innehållet, till exempel med hjälp av förförståelse.
*    Strategier för att välja bland och orientera sig om innehållet i texter.
*    Strategier och hjälpmedel för förståelse.
*    Berättelser och annan fiktion.
*    Information och meddelanden, till exempel skyltar och reklam.
*    Iakttagelser av språklig variation, till exempel i reklam och meddelanden.

####Tala, skriva och samtala – produktion och interaktion

*    Skrivande för att uttrycka sig och kommunicera.
*    Skriftliga presentationer av sig själv och andra, instruktioner, meddelanden och beskrivningar i skrift. Skrivande för kontakt och kommunikation.
*    Tillämpning av de vanligaste reglerna för skriftspråket.
*    Strategier och hjälpmedel för egen språklig produktion.

###Del 2

####Läsa och skriva

*    Lässtrategier för att förstå, tolka och analysera skönlitterära texter samt texter med anknytning till studier, samhälls- och arbetsliv.
*    Strategier för att skriva olika typer av texter med anpassning till deras typiska uppbyggnad och språkliga drag samt till deras syfte och mottagare. Skapande av texter där ord och bild samspelar.
*    Olika sätt att bearbeta egna texter till innehåll och form. Hur man ger och tar emot respons på texter.
*    Språkets form: meningsbyggnad, stavning, skiljetecken, ordklasser och ­satsdelar. Språkets form i förhållande till språkriktighet, stilnivå och syfte. Sammanhang och struktur i texter.
*    Redskap för förståelse och bearbetning av text samt för skrivande och skrift­ lig kommunikation, till exempel ordbehandlings- och presentationsprogram samt lexikon.

####Tala, lyssna och samtala
 
*    Att leda ett samtal, argumentera och sammanfatta.
*    Muntliga presentationer och muntligt berättande. Anpassning till situation, syfte och mottagare.
*    Innehåll och budskap i muntliga framställningar av olika slag från skilda medier och källor.
*    Redskap som stöd för förberedelser och genomföranden av muntliga presentationer.

####Berättande texter och sakprosatexter

*    Skönlitteratur från olika tider, från Sverige och övriga världen.
*    Språkliga drag, uppbyggnad och berättarperspektiv i skönlitteratur.
*    Några skönlitterära genrer.
*    Några skönlitterärt betydelsefulla författare från Sverige och övriga världen och deras verk.
*    Beskrivande, utredande, instruerande och argumenterande texter. Texternas syfte, innehåll, uppbyggnad och språkliga drag.
*    Texter som kombinerar ord, bild och ljud. Deras innehåll, uppbyggnad och språkliga drag.

####Språkbruk

*    Språkliga strategier för att minnas och lära.
*    Ords och begrepps nyanser och värdeladdning.
*    Anpassning av språket till sammanhang, syfte, situation och mottagare.
*    Språkets betydelse för lärande och tänkande samt för att utöva inflytande.
*    Etiska och moraliska aspekter på språkbruk, yttrandefrihet och integritet.
*    Språkets historia, ursprung, släktskap och särdrag. Regionalt färgat talspråk. Nyord och lånord.
*    Språkbruk genom tiderna. Nationella minoritetsspråk och grannspråken.
*    Informationssökning på Internet och i andra medier och källor.
*    Markering av citat och källor.
*    Källkritik och sovring av information.

##Kunskapskrav

###Betyget E

Eleven kan läsa skönlitteratur och sakprosatexter med **flyt** genom att, på ett **i huvudsak fungerande** sätt**,** välja och använda lässtrategier utifrån olika texters särdrag. Genom att göra **enkla** sammanfattningar av olika texters innehåll **med viss koppling** till tidsaspekter, orsakssamband och andra texter visar eleven **grundläggande** läsförståelse. Dessutom kan eleven utifrån egna erfarenheter, olika livsfrågor och omvärldsfrågor tolka och föra **enkla och till viss del under­byggda** resonemang om **tydligt framträdande budskap** i olika verk. Eleven kan också föra **enkla** resonemang om verket med kopplingar till dess upphovsman. Eleven drar då **till viss del underbyggda** slutsatser om hur verket har påverkats av det historiska och kulturella sammanhang som det har tillkommit i. Eleven kan föra **enkla** resonemang om budskap och innehåll i muntliga presentationer och talat språk i olika medier.

Eleven kan skriva olika slags texter med **viss** språklig variation, **enkel** textbindning samt i **huvudsak fungerande** anpassning till texttyp, språkliga normer och strukturer. De berättande texter eleven skriver innehåller **enkla** gestaltande beskrivningar och berättargrepp samt dramaturgi med **enkel** uppbyggnad. Eleven kan söka, välja ut och sammanställa information från ett **avgränsat** urval av källor och för då **enkla och till viss del underbyggda** resonemang om informationens och källornas trovärdighet och relevans. Sammanställningarna­ kännetecknas av **enkla** beskrivningar och förklaringar, **enkelt** ämnesrelaterat språk samt **i huvudsak fungerande** struktur, citat och källhänvisningar. Genom att kombinera olika texttyper, estetiska uttryck och medier så att de olika delarna samspelar på ett **i huvudsak fungerande** sätt kan eleven förstärka och levandegöra sina texters budskap. Dessutom kan eleven ge **enkla** omdömen om texters innehåll och uppbyggnad och utifrån respons bearbeta texter mot ökad tydlighet, kvalitet och uttrycksfullhet på ett **i huvud­ sak fungerande** sätt.

Eleven kan samtala om och diskutera varierande ämnen genom att ställa frågor och framföra åsikter med **enkla och till viss del underbyggda** argument på ett sätt som **till viss del för samtalen och diskussionerna framåt**. Dess­ utom kan eleven förbereda och genomföra **enkla** muntliga redogörelser med **i huvudsak fungerande** struktur och innehåll och **viss anpassning** till syfte, mottagare och sammanhang. Eleven kan föra **enkla och till viss del under­ byggda** resonemang om svenska språkets historia, ursprung och särdrag samt jämföra med närliggande språk och beskriva tydligt framträdande likheter och skillnader.

###Betyget C

Eleven kan läsa skönlitteratur och sakprosatexter med **gott flyt** genom att, på ett **ändamålsenligt** sätt, välja och använda lässtrategier utifrån olika texters särdrag. Genom att göra **utvecklade** sammanfattningar av olika texters innehåll **med relativt god koppling** till tidsaspekter, orsakssamband och andra texter visar eleven **god** läsförståelse. Dessutom kan eleven utifrån egna erfarenheter, olika livsfrågor och omvärldsfrågor tolka och föra **utvecklade och relativt väl underbyggda ** resonemang om budskap som är **tydligt framträdande och budskap som kan läsas mellan raderna** i olika verk. Eleven kan också föra **utvecklade** resonemang om verket med kopplingar till dess upphovsman. Eleven drar då **relativt väl underbyggda** slutsatser om hur verket har påverkats av det historiska och kulturella sammanhang som det har tillkommit i. Eleven kan föra **utvecklade** resonemang om budskap och innehåll i muntliga presen­ tationer och talat språk i olika medier.

Eleven kan skriva olika slags texter med **relativt god** språklig variation, **utvecklad** textbindning samt **relativt väl fungerande** anpassning till texttyp, språkliga normer och strukturer. De berättande texter eleven skriver innehåller **utvecklade** gestaltande beskrivningar och berättargrepp samt dramaturgi med **relativt komplex** uppbyggnad. Eleven kan söka, välja ut och sammanställa information från ett **relativt varierat** urval av källor och för då **utvecklade och relativt väl underbyggda** resonemang om informationens och källornas trovärdighet och relevans. Sammanställningarna kännetecknas av **utvecklade** beskrivningar och förklaringar, **utvecklat** ämnesrelaterat språk samt **relativt väl fungerande** struktur, citat och källhänvisningar. Genom att kombinera olika texttyper, estetiska uttryck och medier så att de olika delarna samspelar på ett ändamålsenligt sätt kan eleven förstärka och levandegöra sina texters budskap. Dessutom kan eleven ge **utvecklade** omdömen om texters innehåll och utifrån respons bearbeta texter mot ökad tydlighet, kvalitet och uttrycksfullhet på ett **relativt väl fungerande** sätt.

Eleven kan samtala om och diskutera varierande ämnen genom att ställa frågor och framföra åsikter med **utvecklade och relativt väl underbyggda** argument på ett sätt som **för samtalen och diskussionerna framåt**. Dessutom kan eleven förbereda och genomföra **utvecklade** muntliga redogörelser med **relativt väl fungerande** struktur och innehåll och **relativt god anpassning** till syfte, mottagare och sammanhang. Eleven kan föra **utvecklade och relativt väl underbyggda** resonemang om svenska språkets historia, ursprung och särdrag samt jämföra med närliggande språk och beskriva tydligt framträdande likheter och skillnader.

###Betyget A

Eleven kan läsa skönlitteratur och sakprosatexter med **mycket gott flyt** genom att, på ett **ändamålsenligt och effektivt** sätt, välja och använda lässtrategier utifrån olika texters särdrag. Genom att göra **välutvecklade** sammanfattningar av olika texters innehåll **med god koppling** till tidsaspekter, orsakssamband och andra texter visar eleven **mycket god** läsförståelse. Dessutom kan eleven utifrån egna erfarenheter, olika livsfrågor och omvärldsfrågor tolka och föra **välutvecklade och väl underbyggda** resonemang om budskap som är **tydligt** framträdande och budskap som kan läsas mellan raderna eller är dolda **i olika verk. Eleven kan också föra** välutvecklade och nyanserade **resonemang om verket med kopplingar till dess upphovsman. Eleven drar då** väl underbyggda **slutsatser om hur verket har påverkats av det historiska och kulturella samman­ hang som det har tillkommit i. Eleven kan föra** välutvecklade **resonemang om budskap och innehåll i muntliga presentationer och talat språk i olika medier.**

Eleven kan skriva olika slags texter med **god** språklig variation, **välutvecklad** textbindning samt **väl fungerande** anpassning till texttyp, språkliga normer och strukturer. De berättande texter eleven skriver innehåller **välutvecklade** gestaltande beskrivningar och berättargrepp samt dramaturgi med **komplex** uppbyggnad. Eleven kan söka, välja ut och sammanställa information från ett **varierat** urval av källor och för då **välutvecklade och väl underbyggda** resone­ mang om informationens och källornas trovärdighet och relevans. Samman­ ställningarna kännetecknas av **välutvecklade och nyanserade** beskrivningar och förklaringar, **välutvecklat** ämnesrelaterat språk samt **väl fungerande** struktur, citat och källhänvisningar. Genom att kombinera olika texttyper, estetiska uttryck och medier så att de olika delarna samspelar på ett **ändamålsenligt och effektivt** sätt kan eleven förstärka och levandegöra sina texters budskap. Dessutom kan eleven ge **välutvecklade och nyanserade** omdömen om texters innehåll och uppbyggnad och utifrån respons bearbeta texter mot ökad tydlig­ het, kvalitet och uttrycksfullhet på ett **väl fungerande** sätt.

Eleven kan samtala om och diskutera varierande ämnen genom att ställa frågor och framföra åsikter med **välutvecklade och väl underbyggda** argument på ett sätt som **för samtalen och diskussionerna framåt och fördjupar eller breddar dem**. Dessutom kan eleven förbereda och genomföra **välutvecklade** muntliga redogörelser med **väl fungerande** struktur och innehåll och **god anpassning** till syfte, mottagare och sammanhang. Eleven kan föra **välutveck­ lade och väl underbyggda** resonemang om svenska språkets historia, ursprung och särdrag samt jämföra med närliggande språk och beskriva tydligt fram­ trädande likheter och skillnader.



#Svenska som andraspråk

Kurskod: GRNSVA2

Verksamhetspoäng: 1000

Kursen ger elever med annat modersmål än svenska en möjlighet att utveckla sin förmåga att kommunicera på svenska. Ett rikt språk ger ökade förutsättningar för att utveckla ny kunskap, studera vidare och ta aktiv del i samhälls- och arbetslivet. Det är också genom språket som vi uttrycker vår personlighet och samspelar med andra människor i olika situationer. Kursen bidrar till att eleverna stärker sin flerspråkiga identitet och utvecklar tillit till sin egen språkförmåga.

##Syfte

Undervisningen i kursen svenska som andraspråk inom kommunal vuxen­ utbildning på grundläggande nivå syftar till att eleven utvecklar kunskaper i svenska, omvärldskunskaper samt tilltro till sin förmåga att använda språket i olika situationer och för skilda syften. Eleven ska ges möjlighet att, genom språkanvändning i funktionella och meningsfulla sammanhang, utveckla en allsidig kommunikativ förmåga. Denna förmåga innefattar dels att förstå talad och skriven svenska, dels att formulera sig och samspela med andra i tal och skrift samt att anpassa sitt språk till olika situationer, syften och mottagare. I undervisningen ska eleven även ges möjlighet att utveckla språklig säkerhet samt förmåga att uttrycka sig med variation och komplexitet. Dessutom ska eleven ges möjlighet att utveckla förmåga att använda olika strategier för att stödja kommunikationen och för att lösa problem när språkkunskaperna inte räcker till.

Eleven ska ges möjlighet att utveckla kunskaper om livsvillkor, samhälls­ frågor och kulturella företeelser i olika sammanhang och områden där svenska används. Undervisningen ska stimulera elevens nyfikenhet på språk och kultur samt ge möjlighet att vidareutveckla flerspråkighet där kunskaper i olika språk samverkar och stödjer varandra. Undervisningen ska dessutom bidra till att eleven utvecklar språklig medvetenhet och kunskaper om hur man lär sig språk i och utanför undervisningen.

I undervisningen ska eleven få möta talat och skrivet språk av olika slag samt få sätta innehållet i relation till egna erfarenheter och kunskaper. Eleven ska få interagera i tal och skrift samt producera talat språk och olika texter, på egen hand och tillsammans med andra, och med stöd av olika hjälpmedel och medier. Undervisningen ska ge eleven möjlighet att använda omvärlden som en resurs för kontakter, information och lärande samt bidra till att eleven
utvecklar förståelse för hur man söker, värderar, väljer och tillägnar sig innehåll från olika källor för information, kunskaper och upplevelser.

##Ämnesmål

Genom undervisningen i kursen svenska som andraspråk ska eleven ges förutsättningar­ att utveckla sin förmåga att

*    förstå svenska i tal och skrift samt tolka innehållet,
*    formulera sig och kommunicera på svenska i tal och skrift,
*    använda språkliga strategier och hjälpmedel i olika sammanhang,
*    anpassa språket efter olika syften, mottagare och situationer, och
*    diskutera och reflektera över livsvillkor, samhällsfrågor och kulturella ­företeelser i olika sammanhang och områden där det svenska språket används.


##Centralt innehåll

I kursen svenska som andraspråk finns i det centrala innehållet en första del som innehåller grundläggande läs- och skrivinlärning. Denna del vänder sig endast till elever med sådana behov och ska inte betygsättas.

###Del 1. Grundläggande läs- och skrivfärdigheter

####Kommunikationens innehåll

*    Information om för eleven välbekanta ämnen, personer, platser och intressen.
*    Vardagliga situationer, sakförhållanden, tankar, åsikter och känslor.
*    Vardags-, samhälls- och arbetsliv i olika sammanhang.

####Lyssna och läsa – reception

*    Läsning för att förstå och lära.
*    Hur skrift förmedlar budskap.
*    Skriftspråkets uppbyggnad och användning i olika sammanhang.
*    Samtal om innehåll och form i egna och andras texter.
*    Strategier för att uppfatta betydelsebärande ord och dra slutsatser om innehållet, till exempel med hjälp av förförståelse.
*    Strategier för att välja bland och orientera sig om innehållet i texter.
*    Strategier och hjälpmedel för förståelse.
*    Berättelser och annan fiktion.
*    Information och meddelanden, till exempel skyltar och reklam.
*    Iakttagelser av språklig variation, till exempel i reklam och meddelanden.

####Tala, skriva och samtala – produktion och interaktion

*    Skrivande för att uttrycka sig och kommunicera.
*    Skriftliga presentationer av sig själv och andra, instruktioner, meddelanden och beskrivningar i skrift. Skrivande för kontakt och kommunikation.
*    Tillämpning av de vanligaste reglerna för skriftspråket.
*    Strategier och hjälpmedel för egen språklig produktion.

###Del 2

####Kommunikationens innehåll

*    Ämnesområden med anknytning till elevens utbildning, samhälls- och arbetsliv, aktuella områden, händelser och händelseförlopp samt tankar, åsikter, idéer, erfarenheter och känslor. Relationer och etiska frågor.
*    Innehåll och form i olika typer av fiktion.
*    Levnadsvillkor, attityder, värderingar och traditioner samt sociala, politiska och kulturella förhållanden i olika sammanhang och områden där svenska språket används. Svenska språkets utbredning och släktskap.

####Lyssna och läsa – reception

*    Talat språk, även med viss social och dialektal färgning, och texter som är instruerande, berättande, sammanfattande, förklarande, diskuterande, ­rapporterande och argumenterande, även via film och andra medier.
*    Sammanhängande talat språk och samtal av olika slag, till exempel intervjuer.
*    Skönlitteratur och annan fiktion.
*    Sakprosa av olika slag och med olika syften, till exempel manualer, populärvetenskapliga texter och reportage.
*    Strategier för att lyssna och läsa på olika sätt och med olika syften. Olika hjälpmedel för förståelse.
*    Olika sätt att söka, välja och kritiskt granska texter och talat språk från Internet och andra källor.
*    Hur ord och fraser i muntliga och skriftliga framställningar skapar struktur och sammanhang genom att tydliggöra inledning, orsakssammanhang, tids­ aspekt och slutsats.

####Tala, skriva och samtala – produktion och interaktion

*    Muntlig och skriftlig produktion och interaktion av olika slag, även i mer formella sammanhang, där eleven instruerar, berättar, sammanfattar, förklarar, kommenterar, värderar, motiverar sina åsikter, diskuterar och argumenterar.
*    Strategier för att bidra till och aktivt medverka i diskussioner med anknyt­ ning till samhälls- och arbetslivet.
*    Olika hjälpmedel för egen språklig produktion och interaktion.
*    Bearbetning av egna och andras muntliga och skriftliga framställningar för att variera, tydliggöra och precisera dem samt för att skapa struktur och anpassa dem till syftet och situationen. I detta ingår användning av ord och fraser som tydliggör orsakssammanhang och tidsaspekter. Markering av citat och källor.

##Kunskapskrav

###Betyget E

Eleven kan förstå **huvudsakligt innehåll och uppfatta tydliga detaljer** i talat språk i varierande tempo och i tydligt formulerade texter, i olika genrer. Eleven visar sin förståelse genom att **översiktligt** redogöra för, diskutera och kommen­ tera innehåll och detaljer samt genom att med **godtagbart** resultat agera utifrån budskap och instruktioner i innehållet. Eleven kan med **viss säkerhet** välja och använda strategier för att tillgodogöra sig och kritiskt granska innehållet i talat och skrivet språk. Eleven väljer texter och talat språk från olika medier och använder på ett **relevant** sätt det valda materialet i sin egen produktion och interaktion.

I muntliga och skriftliga framställningar i olika genrer kan eleven formulera sig **relativt** varierat, **relativt** tydligt och **relativt** sammanhängande. Eleven kan även formulera sig med **visst flyt** och **i någon mån anpassat** till syfte, mot­ tagare och situation. Eleven bearbetar och gör **enkla** förbättringar av egna framställningar. I muntlig och skriftlig interaktion i olika, även mer formella, sammanhang kan eleven uttrycka sig tydligt och med **visst flyt** samt med **viss anpassning** till syfte, mottagare och situation. Dessutom kan eleven välja och använda **i huvudsak fungerande** strategier som **i viss mån** löser problem i och förbättrar interaktionen. Eleven använder på ett **i huvudsak fungerande sätt** olika hjälpmedel för förståelse och språklig produktion.

Eleven diskuterar **översiktligt** några företeelser i olika sammanhang och områden där språket används, och kan då också göra **enkla** jämförelser med egna erfarenheter och kunskaper.

###Betyget C

Eleven kan förstå **huvudsakligt innehåll och uppfatta väsentliga detaljer** i talat språk i varierande tempo och i tydligt formulerade texter, i olika genrer. Eleven visar sin förståelse genom att **välgrundat** redogöra för, diskutera och kommen­ tera innehåll och detaljer samt genom att med **tillfredsställande** resultat agera utifrån budskap och instruktioner i innehållet. Eleven kan med **viss säkerhet** välja och använda strategier för att tillgodogöra sig och kritiskt granska inne­ hållet i talat och skrivet språk. Eleven väljer texter och talat språk från olika medier och använder på ett **relevant och effektivt** sätt det valda materialet i sin egen produktion och interaktion.

I muntliga och skriftliga framställningar i olika genrer kan eleven formu­lera sig **relativt** varierat, tydligt, sammanhängande och **relativt strukturerat.** Eleven kan även formulera sig med flyt och **viss anpassning** till syfte, mot­ tagare och situation. Eleven bearbetar och gör **välgrundade** förbättringar av egna framställningar. I muntlig och skriftlig interaktion i olika, även mer formella, sammanhang kan eleven uttrycka sig tydligt och med **flyt** samt med **viss anpassning** till syfte, mottagare och situation. Dessutom kan eleven välja och använda **fungerande** strategier som löser problem i och förbättrar inter­ aktionen. Eleven använder på ett **fungerande sätt** olika hjälpmedel för förstå­ else och språklig produktion.

Eleven diskuterar **utförligt** några företeelser i olika sammanhang och områ­ den där språket används, och kan då också göra **välutvecklade** jämförelser med egna erfarenheter och kunskaper.

###Betyget A

Eleven kan förstå **såväl helhet som detaljer** i talat språk i varierande tempo och i tydligt formulerade texter, i olika genrer. Eleven visar sin förståelse genom att **välgrundat och nyanserat** redogöra för, diskutera och kommentera inne­ håll och detaljer samt genom att med **gott** resultat agera utifrån budskap och instruktioner i innehållet. Eleven kan med **säkerhet** välja och använda strate­ gier för att tillgodogöra sig och kritiskt granska innehållet i talat och skrivet språk. Eleven väljer texter och talat språk från olika medier och använder på ett **relevant**, **effektivt och kritiskt** sätt det valda materialet i sin egen produktion och interaktion.

I muntliga och skriftliga framställningar i olika genrer kan eleven formu­ lera sig varierat, tydligt, sammanhängande **och strukturerat.** Eleven kan även formulera sig med **flyt** och **viss anpassning** till syfte, mottagare och situation. Eleven bearbetar och gör **välgrundade och nyanserade** förbättringar av egna framställningar. I muntlig och skriftlig interaktion i olika, även mer formella, sammanhang kan eleven uttrycka sig tydligt, **relativt ledigt** och med **flyt** samt med **anpassning** till syfte, mottagare och situation. Dessutom kan eleven välja och använda **väl fungerande** strategier som löser problem i och förbättrar interaktionen **och för den framåt** på ett **konstruktivt** sätt**.** Eleven använder **väl fungerande sätt** olika hjälpmedel för förståelse och språklig produktion.

Eleven diskuterar **utförligt och nyanserat** några företeelser i olika samman­ hang och områden där språket används, och kan då också göra **välutvecklade och nyanserade** jämförelser med egna erfarenheter och kunskaper.

